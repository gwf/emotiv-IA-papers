BEÜ Fen Bilimleri Dergisi
8 (1), 158-166, 2019

BEU Journal of Science
8 (1), 158-166, 2019

Araştırma Makalesi / Research Article
Emotiv Epoc ile Durağan Hal Görsel Uyarılmış Potansiyel Temelli Beyin
Bilgisayar Arayüzü Uygulaması
Abdullah Talha SÖZER*1, Can Bülent FİDAN2
1

Karabük Üniversitesi, Elektrik–Elektronik Mühendisliği, Karabük
2
Karabük Üniversitesi, Mekatronik Mühendisliği, Karabük

Öz
Beyin Bilgisayar Arayüzü (BBA), geleneksel iletişim yöntemlerinin kullanılmasını engelleyen sinir-kas
hastalıklarına sahip olan bireyler için yeni bir iletişim seçeneği sunmaktadır. Durağan hal görsel uyarılmış
potansiyel (DHGUP) temelli BBA sistemleri sağladığı yüksek hız ve kullanım kolaylığı sebebi ile dikkatleri
üzerine çekmektedir. Bu çalışmada Emotiv Epoc elektroansefalografi (EEG) cihazı kullanılarak DHGUP temelli
BBA uygulaması gerçekleştirilmiştir. Çalışma, 5 kullanıcının katılımı ile ön hazırlık ve gerçek zamanlı deneyler
olmak üzere iki adımdan oluşmaktadır. Ön hazırlık deneyleri ile gerçek zamanlı BBA sisteminde kullanılacak
DHGUP tespit metodu ve EEG sinyali toplama süresinin belirlenmesi istenmiştir. Ön hazırlıkta farklı frekansa
sahip 12 adet görsel uyaran kullanıcıya sıra ile sunulmakta ve 5 saniye boyunca sinyal kaydı yapılmaktadır. Ön
hazırlık sinyallerinde 2 saniyelik EEG pencerelerinde %82.2 DHGUP tespit doğruluğu ve 68.8 bit/sn. bilgi aktarım
hızına ulaşılmıştır. Gerçek zamanlı BBA sisteminde ise tuş takımı biçiminde tasarlanan görsel uyaran düzeneği ile
kullanıcıların yalnız beyin sinyalleri ile telefon numaralarını yazmalarına imkân sağlanmıştır. Sistem 2 sn. seçim
süresi ve 0.5 sn. tespit ve geri besleme süresi olmak üzere 2.5 saniyede 1 karakterin yazımına imkan sağlamaktadır.
Deneylerde tasarlanan BBA ile 11 haneli telefon numarasının ortalama 40 saniyede yazdırılabildiği gösterilmiştir.
Ayrıca çalışmada yüksek DHGUP tespit doğruluğu sağlayan eğitim verisi destekli bir yöntemin Emotiv Epoc ile
uygulanabilirliği incelenmiştir. Yöntem, yaygın yöntemlere göre daha yüksek DHGUP tespiti sağlamamıştır. Bu
makale DHGUP temelli BBA uygulaması için kılavuz niteliğini taşımaktadır.
Anahtar kelimeler: EEG, Beyin Bilgisayar Arayüzü, Durağan Hal Görsel Uyarılmış Potansiyel, Emotiv Epoc.

Implementation of Steady State Visual Evoked Potential based Brain
Computer Interface with Emotiv EPOC
Abstract
Brain computer interface (BCI) offers a new communication pathway to individuals with neuromuscular disorders
that prevent the use of traditional communication channels. The steady state visual evoked potential (SSVEP)
based BCI systems take attention since it has high speed and ease of use. In this study, SSVEP based BCI
implementation was performed by using Emotiv Epoc electroencephalography (EEG) device. This study consists
of two steps, preliminary preparation and real-time experiments with participation of 5 subjects. In preliminary
preparation stage, the SSVEP detection method and the EEG signal length that will be used in the real-time BBA
were wanted to be decide. In the preliminary preparation stage, 12 visual stimuli with different frequencies are
presented to the user in sequence and signal recording is performed for 5 seconds. In preparation signals, 82.2%
SSVEP detection accuracy and 68.8 bits/sec. information transfer rate were reached in the 2-second EEG epochs.
In the real-time BCI, the visual stimuli designed in the form of a keypad allows users to write phone numbers only
with the brain signals. The system allows entering a character in 2.5 seconds, including 2 sec selection time and
0.5 sec detection and feedback time. Experiments with 5 users showed that 11-digit phone number can be entered
about 40 seconds with the BCI. In addition, it was investigated the applicability of a training data supported method
which provides high SSVEP detection accuracy using Emotiv Epoc. The method did not provide higher SSVEP
detection accuracy than traditional methods. This article is a guideline for SSVEP-based BCI application.
Keywords: EEG, Brain Computer Interface, Steady State Visual Evoked Potential, Emotiv Epoc.
*

Sorumlu yazar: talhasozer@karabuk.edu.tr
Geliş Tarihi: 18.07.2018, Kabul Tarihi:14.11.2018

158

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

1. Giriş
Son yıllarda odaklanılan araştırma alanlarından biri olan beyin bilgisayar arayüzleri, çeşitli sinir – kas
hastalıkları sebebi ile bazı vücut fonksiyonlarını kaybeden kişilere, bu fonksiyonların kısmen de olsa
geri kazanılmasına imkân sağlayan yeni bir teknolojidir. BBA, Amyotrophic Lateral Sclerosis (ALS)
gibi hastalıklar sebebi ile kaslarının kontrolünü kaybeden bireylere yalnızca beyin sinyallerini
kullanarak haberleşme imkânı sunmaktadır [1-4].
Manyetoensefalografi (MEG), Fonksiyonel Manyetik Rezonans Görüntüleme (fMRI) gibi
görüntüleme yöntemleri ile beyin sinyalleri toplanabilmesine rağmen EEG yöntemi kolay
uygulanabilirlik, düşük maliyet, yüksek zaman çözünürlüğü, gerçek zamanlı çalışma imkânı sunması ve
noninvazif olması avantajlarından dolayı tercih edilmektedir. Yavaş Kortikal Potansiyeller (SCP), P300,
Uyarılmış Potansiyeller gibi farklı sinyaller ile BBA sistemleri tasarlanabilir. Sinyal kaynağı olarak
durağan hal görsel uyarılmış potansiyel kullanılarak yüksek hızlı ve eğitim gerektirmeyen BBA
sistemleri gerçekleştirilebilir [5, 6].
DHGUP sinyalleri 3,5 Hz – 75 Hz frekanslarında yanıp sönen görsel uyaran sonucu oksipital
bölgede ortaya çıkmaktadır. Bu sinyaller sinüzoidal dalga biçiminde sürekli ve periyodik bir sinyallerdir
ve frekansları görsel uyaranın frekansı ve tam katları ile eşleşmektedir. DHGUP sinyallerinin davranışı
EEG sinyalinin spektrumunda rahatça görünmektedir. Şekil 1a’da 7 Hz’lik görsel uyaran esnasında elde
edilen EEG sinyalinin spektrumu sunulmuştur. Görsel uyaran frekansındaki ve harmoniklerindeki
bileşenler açıkça görülmektedir. Şekil 1b’de ise görsel uyarana maruz bir denekten elde edilen güç
spektrumunun kafa topografisi görülmektedir. Şekilden de görüldüğü gibi görsel uyaran oksipital bölge
ve çevresinde güç artışına sebep olurken diğer alanlarda görsel uyaranın belirgin bir etkisi
gözlemlenmemektedir.

(b)
(a)
Şekil 1. a) 7 Hz’lik görsel uyaran esnasında elde edilen EEG sinyalinin spektrumu [7] b) Güç topografisi [8]

DHGUP sinyalleri ile BBA tasarımı için, kullanıcıya yanıp sönen led ışıklar veya monitörde
yanıp sönen kutucuklar gibi görsel uyaranlar gösterilir. Bu görsel uyaranların tamamı frekanslarının
farklı olması gibi ayırt edici özellikler taşımaktadır ve BBA sistemi çıkışındaki uygulamada farklı bir
komut ile ilişkilidir. Kullanıcı görsel uyaranlardan birine odaklandığında, beyinde görme duyusuyla
ilgili bilgilerin işlendiği oksipital bölgede, odaklanılan görsel uyaranın özelliklerini yansıtan DHGUP
sinyali ortaya çıkmaktadır. Bu esnada kişiden alınan EEG sinyallerine uygulanan sinyal işleme metotları
ile hedef görsel uyaran tespit edilmeye çalışılır. Hedef görsel uyaranın tespit edilmesi ile sistem
çıkışındaki ilişkili komut (fare imleci kontrolü…) icra edilir (Şekil 2) [9].

159

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

Şekil 2. DHGUP temelli BBA sisteminin genel yapısı [10]

Bu çalışma kapsamında pratik bir EEG cihazı olan Emotiv Epoc ile Matlab ortamında DHGUP
tabanlı BBA tasarlanmış ve hayata geçirilmiştir. Görsel uyaran kaynağı olarak monitörün kullanıldığı
bu çalışmaya 5 denek katılmıştır. Deneyler ön hazırlık ve gerçek zamanlı olarak iki kısımdan
oluşmaktadır. Ön hazırlık aşaması ile kullanıcının sisteme alışması ve gerçek zamanlı uygulamada
kullanılacak olan DHGUP tespit yöntemi ve tespit süresine karar verilmesi amaçlanmıştır. Farklı
DHGUP tespit yöntemleri ile değişen sinyal sürelerinde elde edilen tespit doğruluğuna dayanarak gerçek
zamanlı BBA uygulamasında kullanılacak yöntem ve süreye karar verilmiştir. Gerçek zamanlı
uygulamada ise tuş takımı şeklinde tasarlanmış olan görsel uyaran düzeneği ile kullanıcıların yalnız
monitördeki sayılara odaklanarak telefon numaralarını yazması istenmiştir.
Bu makalede 2. bölümde EEG sinyallerinin toplanması, kullanılan görsel uyaranlar ve DHGUP
tespit yöntemleri açıklanmış, 3. bölümde ön hazırlık ve gerçek zamanlı deneylerin sonuçları sunulmuş
ve yorumlanmıştır. 4. bölümde ise sonuçlar ve önerilere yer verilmiştir.
2. Materyal ve Metot
2.1. Veri Toplama ve Deney Düzeneği
Tasarlanan DHGUP temelli BBA sisteminde EEG sinyallerinin elde edilmesinde Emotiv Epoc cihazı
kullanılmıştır. Emotiv Epoc, taşınabilir, 2’si referans olmak üzere 16 kanallı, pille çalışan, sinyalleri
bluetooth haberleşme yöntemi ile bilgisayara aktaran, ucuz, tüketici seviyesinde bir EEG cihazıdır.
Cihazın kullanımı herhangi bir uzmanlık gerektirmemektedir. EEG ölçümü için jele ihtiyaç yoktur.
Cihazın asıl hedefi oyun ve eğlence uygulamaları [11] olmasına rağmen BBA sistemlerinde [12] ve sinir
– bilim gibi araştırma alanlarında da [13] kullanılmaktadır. Cihaz 14 bit çözünürlüğe, 128 örnek/saniye
örnekleme frekansına sahiptir.
Cihazın bu artılarının yanında toplanan sinyallerin gürültülü olması ve sabit uzunluklu elektrot
kolları (Şekil 3) DHGUP temelli BBA uygulamasını zorlaştırmaktadır. Cihazdaki 14 elektrottan yalnız
ikisi oksipital bölge civarına düşmektedir. Ayrıca sabit uzunluklu elektrot kolları farklı boyutlardaki
esnek EEG şapkalarının aksine ölçüm noktalarını kısıtlamaktadır. Farklı kafa boyutuna sahip deneklerde
elektrotlar istenilen ölçüm noktalarına ulaşmamaktadır. Bu durum çalışmaları olumsuz etkilemektedir
[14]. Bu olumsuzluğu kısmen azaltmak için cihaz 180 derece döndürülerek kullanılmıştır. Bu sayede
AF3 F3 F4 AF4 konumları için tasarlanan 4 elektrot, oksipital bölge civarına gelmektedir.

160

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

Şekil 3. Emotiv Epoc cihazı elektrot konumları. Yeşil kanallar ölçüm elektrotlarını kırmızı kanallar referans
elektrotları göstermektedir

Çalışmada görsel uyaran kaynağı için monitör kullanılmıştır. Görsel uyaranlar Matlab
ortamında “Cogent Graphics Toolbox” kullanılarak sağlanmıştır [15]. Ön hazırlık aşaması için Şekil
4a’da görülen tek bir görsel uyaran barındıran düzenek kullanılmıştır. Ön hazırlık deneyleri 10
oturumdan oluşmaktadır. Her bir oturumda denekler 12 adet denemeye katılmıştır. Denemelerde uyaran
sırasıyla 6.33, 5.45, 6, 6.66, 7, 7.5, 8, 8.57, 9, 9.5, 10.5 ve 11.5 Hz hızlarında yanıp sönmektedir.
Denekler her bir denemede 5 saniye boyunca uyarana odaklanmıştır. Denemeler arası dinlenme süresi
1,5 saniyedir. Oturumlar arasındaki dinlenme süresi ise deneğe bırakılmıştır.

(a)

(c)

(b)

(d)

Şekil 4. Görsel uyaran düzeneği

Gerçek zamanlı deneyler için ise Şekil 4b’de görülen 6.33, 5.45, 6, 6.66, 7, 7.5, 8, 8.57, 9, 9.5,
10.5 ve 11.5 Hz frekanslarına sahip 12 uyarandan oluşan düzenek tasarlanmıştır. Şekil 4b’de görüldüğü
gibi görsel uyaran düzeneği tuş seti şeklindedir. Gerçek zamanlı deneylerde kullanıcılardan istedikleri
bir telefon numarasını BBA aracılığı ile yazdırmaları istenmiştir. Kullanıcı belirlenen tespit süresince
uyaranlardan birine odaklanır. Ardından bu süre zarfında toplanan EEG sinyallerinden DHGUP tespiti
yapılır ve ekranda 0,5 saniye süresince yalnızca tespit edilen uyaran görünmektedir (Şekil 4c). Denekler
“sil” isimli uyaran ile son yazdırdığı numarayı silebilir. “ara” isimli görsel uyarana odaklanarak deneyi
sonlandırabilir (Şekil 4d).
2.3. Güç Spektral Yoğunluğu Analizi ile DHGUP Tespiti
DHGUP sinyali görsel uyaranın frekansında sinüzoidal bir sinyal olduğu için EEG sinyalinin spektrumu
incelenerek DHGUP tespiti yapılabilir. Güç spektral yoğunluğu analizi (GSYA) ile EEG sinyalinin
görsel uyaran frekanslarındaki bileşenlerinin güç değerleri elde edilir. Elde edilen güç değerleri
karşılaştırılarak DHGUP tespiti yapılmaktadır.
𝑓 = 𝑎𝑟𝑔𝑚𝑎𝑥𝑖 𝑃(𝑓𝑖 ),

𝑖 = 1, 2, . . . , 𝐾

(1)

Denklem 1’de 𝐾 görsel uyaran sayısı, 𝑃 (𝑓𝑖 ) 𝑓𝑖 frekansındaki güç değeri ve 𝑓 odaklanılan uyaranın
frekansıdır. Spektrumun elde edilmesinde çoğunlukla Hızlı Fourier Dönüşümü kullanılmaktadır [16,
17].

161

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

2.4. Kanonik Korelasyon Analizi ile DHGUP Tespiti
DHGUP temelli BBA sistemlerinde çoklu elektrot sinyallerinden hedef uyaran tespiti Kanonik
korelasyon analizi (KKA) ile yapılabilir [18, 19]. Çok boyutlu iki veri seti arasındaki ilişki KKA
yöntemi ile tespit edilebilir. KKA’da 2 veri setinin (𝑋, 𝑌) koordinat sistemlerini en ilişkili hale getirecek
ağırlık vektörleri (𝑤𝑥 , 𝑤𝑦 ) hesaplanır. Veri setleri (𝑋, 𝑌) ve hesaplanan ağırlık vektörlerinin lineer
kombinasyonuyla (𝑋 𝑇 𝑤𝑥 , 𝑌 𝑇 𝑤𝑦 ) kanonik değişkenler (𝑥 = 𝑋 𝑇 𝑤𝑥 , 𝑦 = 𝑌 𝑇 𝑤𝑦 ) elde edilir. Bu kanonik
değişkenler arasındaki korelasyon değeri kanonik korelasyon katsayısı olarak adlandırılır. Kanonik
korelasyon katsayısı denklem 2 ile elde edilmektedir.
𝑚𝑎𝑥𝑤𝑥𝑤𝑦 𝜌(𝑥, 𝑦) =

𝐸[𝑥𝑦 𝑇 ]
√𝐸[𝑥𝑥 𝑡 ]𝐸[𝑦𝑦 𝑇 ]

=

𝐸[𝑤𝑥𝑇𝑋𝑌 𝑇𝑤𝑦 ]
√𝐸[𝑤𝑥𝑇 𝑋𝑋 𝑇 𝑤𝑥 ]𝐸[𝑤𝑦𝑇 𝑌𝑌 𝑇 𝑤𝑦 ]

(2)

Denklem 2’de 𝜌(𝑥, 𝑦) kanonik değişkenler arasındaki korelasyon katsayısıdır. DHGUP temelli
BBA sistemlerinde KKA yöntemi ile çoklu kanal EEG sinyalleri ve referans sinyaller arasındaki ilişki
incelenmektedir. Referans sinyaller uyaran frekansında ve harmoniklerinde sinüs ve kosinüs
fonksiyonları ile oluşturulmaktadır (Denklem 3).

Şekil 5. KKA ile DHGUP tespiti

𝑠𝑖𝑛(2𝜋𝑓𝑖 𝑡)
𝑐𝑜𝑠(2𝜋𝑓𝑖 𝑡)
1 2
𝑁
𝑌𝑖 =
, 𝑡 = [𝑓 , 𝑓 , … , 𝑓𝑠 ]
:
𝑠 𝑠
𝑠
𝑠𝑖𝑛(2𝜋𝑁ℎ 𝑓𝑖 𝑡)
[𝑐𝑜𝑠(2𝜋𝑁ℎ 𝑓𝑖 𝑡)]

(3)

Burada 𝑓𝑖 uyaran frekansını 𝑁ℎ harmonik numarasını göstermektedir. Şekil 5’de KKA
yönteminin işleyişi görülmektedir. Uyaran frekanslarındaki referans sinyaller ve çoklu kanal EEG
sinyalleri ile elde edilen kanonik korelasyon katsayıları karşılaştırılarak DHGUP tespiti yapılmaktadır
(Denklem 4).
𝑓 = 𝑎𝑟𝑔𝑚𝑎𝑥𝑖 𝜌(𝑓𝑖 ),

𝑖 = 1, 2, . . . , 𝐾

(4)

2.5. Bireysel Şablon Destekli Kanonik Korelasyon Analizi ile DHGUP Tespiti
KKA metodu kolay uygulanabilir olması ve kısa süreli EEG sinyallerinde dahi doğru DHGUP tespiti
sağlamasından dolayı farklı yaklaşımlar ile geliştirilmektedir [20, 21]. Bireysel şablon destekli kanonik

162

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

korelasyon analizinde (BŞDKKA) sinüzoidal referans sinyallerine ek olarak ön hazırlık aşaması ile elde
edilen deneklerin ortalama EEG sinyali de işleme dahil edilmektedir. Şekil 6’da görüldüğü gibi, KKA
yöntemi ile referans sinyaller (𝑌), test sinyalleri (𝑋) ve bireysel şablon sinyallerden (𝑋̂) ağırlık
katsayıları hesaplanmıştır (𝑊𝑋𝑋̂ , 𝑊𝑋𝑌 , 𝑊𝑋̂𝑌 ). 2. adımda bu ağırlık katsayıları ile bireysel şablon
sinyalleri ve test sinyalleri çarpılmaktadır. Son adımda çarpım sonucu elde edilen sinyallerin korelasyon
değerlerinin toplamı (𝜌̃) kullanılarak DHGUP tespiti yapılmaktadır.

Şekil 6. BŞDKKA ile DHGUP tespiti [22]

Yöntemin matematiksel ifadesi denklem 5 ve 6’daki gibidir.
𝜌(𝑋, 𝑌)
𝜌𝑖 (1)
𝑇
𝜌(𝑋 𝑊𝑋𝑋̂ , 𝑋̂ 𝑇 𝑊𝑋𝑋̂ )
𝜌 (2)
𝝆𝑖 = [ 𝑖 ] =
𝑖 = 1, 2, . . . , 𝐾
𝜌𝑖 (3)
𝜌(𝑋 𝑇 𝑊𝑋𝑌 , 𝑋̂ 𝑇 𝑊𝑋𝑌 )
𝜌𝑖 (4)
[ 𝜌(𝑋 𝑇 𝑊𝑋̂𝑌 , 𝑋̂ 𝑇 𝑊𝑋̂𝑌 )]
4
𝜌̃(𝑓𝑖 ) = ∑𝑘=1 𝑠𝑖𝑔𝑛(𝜌𝑖 (𝑘)). (𝜌𝑖 (𝑘))2
𝑖 = 1, 2, . . . , 𝐾

(5)
(6)

Burada 𝑋 test sinyalleri, 𝑌 referans sinyaller 𝑋̂ bireysel şablonlar ve 𝜌 korelasyon katsayısıdır. Elde
edilen toplam korelasyon katsayıları karşılaştırılarak DHGUP tespiti yapılmaktadır (Denklem 7).
𝑓 = 𝑎𝑟𝑔𝑚𝑎𝑥𝑖 𝜌̃(𝑓𝑖 ),

𝑖 = 1, 2, . . . , 𝐾

(7)

3. Bulgular ve Tartışma
DHGUP tabanlı BBA sisteminde kullanılacak EEG kayıt süresine ve DHGUP tespit yöntemine karar
verilmesi için ön hazırlık deneyleri ile EEG sinyalleri kaydedilmiş ve analiz edilmiştir. Materyal ve
Metot bölümünde bahsedildiği gibi, her bir denek için 4 kanaldan her biri 12 adet denemeden oluşan 10
oturum sonucu 480 adet 5 saniyelik EEG sinyalleri elde edilmiştir. Sinyaller 5 – 23 Hz sonsuz dürtü
yanıtlı (IIR) bant geçiren fitre ile filtrelenmiştir. Filtrenin sınırları görsel uyaran frekanslarının ilk ve
ikinci harmoniğini kapsayacak şekilde seçilmiştir. DHGUP sinyali, göz veya vücut hareketi kaynaklı
gürültülere karşı bağışıklığı olduğu [23] için çalışmada bant geçiren filtrenin dışında ön-işleme
uygulanmamıştır. Filtrelenmiş sinyallerden KKA, BŞDKKA ve GSYA yöntemleri ile DHGUP tespiti
yapılmıştır. GSYA analizinde 4 kanaldan alınan sinyal ayrı ayrı değerlendirilirken, çoklu kanal yöntemi
olan KKA ve BŞDKKA için 4 kanaldan alınan sinyaller beraber değerlendirilmiştir. GSYA analizinin

163

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

4 kanala ayrı ayrı uygulanması ile deneklerdeki DHGUP sinyalinin en yoğun gözlemlendiği kanal tespit
edilmiştir.
5 denekten değişen sinyal uzunluklarında elde edilen tespit doğruluğu ve ortalama değerler Şekil
7’de görülmektedir.

Şekil 7. Ön hazırlık aşamasında elde edilen tespit doğruluğu

Şekil 7’de O1 O2 PO4 PO3 etiketleri ile bu kanallardan GSYA ile elde edilen tespit doğruluğu
sunulmuştur. Ön hazırlık deneyleri sonuçları incelendiğinde KKA yöntemi ile daha yüksek tespit
doğruluğu elde edildiği görülmektedir. Bundan dolayı gerçek zamanlı uygulamada KKA yöntemi tercih
edilmiştir.
Çalışmalarda [5, 22, 24] BŞDKKA ile yüksek tespit doğruluğu elde edilmiş olmasına rağmen
ön hazırlık deneylerinde sonuçların tatmin edici olmamasının sebebi bireysel şablonun tutarsızlığı
olabilir. Şablon, aynı frekanstaki DHGUP bileşenine sahip sinyallerin ortalaması alınarak elde
edilmektedir. Kullanışlı bir şablon elde edilebilmesi için DHGUP bileşenlerinin faz değerlerinin benzer
olması gerekmektedir. Bu ise EEG kayıt sistemi ile görsel uyaran sisteminin eş zamanlı çalışması ile
mümkün olmaktadır. Emotiv Epoc cihazındaki kısıtlamalar ve Matlab yazılımından kaynaklanan
gecikmeler ise kullanılabilir bir şablona ulaşılmasını zorlaştırmaktadır.
Gerçek zamanlı deneylerde kullanılan kayıt süresi, bilgi aktarım hızı (BAH) değerlendirilerek
belirlenmiştir. BAH birim zamanda iletilen bilgi miktarıdır. BAH terimi, BBA sistemindeki seçenek
sayısına, tespit süresi ve doğruluğuna bağlıdır.
𝐵𝐴𝐻 =

60
𝑇

(1−𝑃)

× [𝑙𝑜𝑔2 𝑁 + 𝑃𝑙𝑜𝑔2 𝑃 + (1 − 𝑃)𝑙𝑜𝑔2 (𝑁−1)]

(8)

Burada 𝑇 tespit süresini, 𝑃 tespit doğruluğunu (0 – 1 arası), 𝑁 seçenek sayısını ifade etmektedir. Ön
hazırlık deneylerinde KKA yöntemi ile farklı tespit sürelerinde elde edilen BAH değerleri Tablo 1’de
sunulmuştur.
Tablo 1. KKA ile elde edilen tespit doğruluğu ve BAH değerleri

Süre (sn.)
0.5
Doğruluk (%) 13.3
BAH
2.4

1
35.3
24.6

1.5
67.3
61.7

2
82.2
68.8

2.5
86.2
60.7

3
90.5
56.1

3.5
92.8
50.8

4
92.6
44.2

4.5
92.6
39.3

5
92.6
35.4

Tablo 1’e göre gerçek zamanlı uygulama için yüksek BAH sağlayan tespit süresi 2 saniyedir.
Bu sebeple gerçek zamanlı uygulamada 2 saniyelik EEG sinyallerinden DHGUP tespiti yapılmıştır.
Tespit sonrası ekranda 0,5 saniye tespit edilen uyaran gösterildiği için kullanıcı 2,5 saniyede bir numara
yazdırabilmektedir. Böylece tasarlanan BBA 24 karakter/dakika hızında çalışmaktadır. Gerçek zamanlı
deneyler sonucu elde edilen sonuçlar Tablo 2’de görülmektedir. Sonuçlar incelendiğinde 1. ve 2.

164

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

deneğin hatasız olarak hedefteki numaraya ulaştığı görülmektedir. 3. denekte 2 kez, 5. denekte 3 kez ve
4. denekte 5 kez hedef doğru tespit edilememiştir.
Tablo 2. Gerçek zamanlı uygulama sonuçları (✓:ara, ←:sil).

Denekler
Denek 1
Denek 2
Denek 3
Denek 4
Denek 5

Hedef
05444637355✓
05056324751✓
05533144941✓
05075893657✓
05075891415✓

Hedef/Tespit Sayısı
12/12
12/12
12/16
0554←335←144941✓
12/22
03←507585←936←←368←57✓
12/18
0507←7581←914←415✓
Tespit Edilen
05444637355✓
05056324751✓

Gerçek zamanlı deneylerden elden edilen sonuçlara göre tasarlanan BBA ile kullanıcılar 11
haneli telefon numarasını ortalama 40 saniyede seçebilmiştir.
Deneysel sonuçlarda gösterildiği gibi Emotiv Epoc ile BBA tasarlanmış olmasına rağmen
cihazın oksipital bölgede yalnızca 2 elektrotu olması, sabit uzunluklu elektrot kolları sebebiyle
elektrotların istenen bölgeye ulaşmaması, görsel uyaran ile eş zamanlı çalışmanın zorluğu etkenlerinden
dolayı DHGUP temelli BBA sistemleri için tam uygun olmadığı gözlemlenmiştir.
4. Sonuç ve Öneriler
Bu çalışmada pratik ve düşük maliyetli bir EEG cihazı olan Emotiv Epoc ile DHGUP temelli BBA
tasarlanmış ve hayata geçirilmiştir. Tasarlanan BBA tuş takımı biçiminde tasarlanan görsel uyaran
düzeneği sayesinde kullanıcıların yalnızca beyin sinyalleri ile telefon numarası yazmalarına olanak
sağlamaktadır. 5 kullanıcı ile yapılan deneylerde sistemin ortalama 40 saniyede 11 haneli bir telefon
numarasını yazdırabildiği gösterilmiştir. Ayrıca çalışmada yüksek DHGUP tespit doğruluğu sağlayan
eğitim verisi destekli BŞDKKA yönteminin Emotiv Epoc ile uygulanabilirliği incelenmiştir. Yöntem,
daha önce bahsedilen eş zamanlı çalışma zorluğundan dolayı yaygın yöntemler olan GSY ve KKA’ya
göre daha yüksek DHGUP tespiti sağlamamıştır. Görsel uyaran ile EEG cihazı arasındaki eş zamanlılık
problemini aşmak için Matlab yerine farklı bir platform veya Matlab ortamında farklı bir toolbox tercih
edilebilir. Bununla birlikte kullanılan cihaz, görsel uyaran tasarımı ve tespit yöntemi hakkında genel bir
kanıya varmak için daha yüksek sayıda kullanıcı ile deneylerin yapılması gerekmektedir.
Teşekkür
Bu çalışma Karabük Üniversitesi Bilimsel Araştırma Projesi kapsamında desteklenmiştir (Proje No:
KBÜ-BAP-14/2-DR-011).
Kaynaklar
[1] Kokswijk J.V., Hulle M.V. 2010. Self adaptive BCI as service-oriented information system for
patients with communication disabilities, 2010 4th International Conference on New Trends in
Information Science and Service Science (NISS), 264-269, 11-13 May 2010, Gyeongju.
[2] Santhosh J., Bhatia M., Sahu S., Anand S. 2004. Quantitative EEG analysis for assessment to
“plan” a task in amyotrophic lateral sclerosis patients: a study of executive functions (planning) in
ALS patients. Brain Res Cogn Brain Res, 22 (1): 59-66.
[3] Wolpaw J.R., Birbaumer N., McFarland D.J., Pfurtscheller G., Vaughan T.M. 2002. Brain–
computer interfaces for communication and control. Clinical Neurophysiology, 113 (6): 767-791.
doi:10.1016/S1388-2457(02)00057-3
[4] Sellers E.W., Vaughan T.M., Wolpaw J.R. 2010. A brain-computer interface for long-term
independent home use. Amyotrophic Lateral Sclerosis, 11 (5): 449-455.
[5] Chen X., Wang Y., Nakanishi M., Gao X., Jung T.P., Gao S. 2015. High-speed spelling with a
noninvasive brain–computer interface. Proceedings of the National Academy of Sciences, 112 (44):
1–10. doi:10.1073/pnas.1508080112
[6] Sözer A.T., Fidan C.B. 2017. Novel Detection Features for SSVEP Based BCI: Coefficient of

165

A.T. Sözer, C.B. Fidan / BEÜ Fen Bilimleri Dergisi 8 (1), 158-166, 2019

Variation and Variation Speed. BRAIN: Broad Research in Artificial Intelligence and
Neuroscience, 8 (2): 144-150.
[7] Wang Y., Gao X., Hong B., Jia C., Gao S. 2008. Brain-Computer Interfaces Based on Visual
Evoked Potentials. IEEE Engineering in Medicine and Biology Magazine, 27 (5): 64-71.
[8] Zhang Y., Zhou G., Jin J., Wang X., Cichocki A. 2015. SSVEP recognition using common feature
analysis in brain–computer interface. Journal of Neuroscience Methods, 244: 8-15.
[9] Sozer A.T., Fidan C.B. 2016. Implementation of a steady state visual evoked potantial based brain
computer interface. In 2016 24th Signal Processing and Communication Application Conference
(SIU) (pp. 1173–1176). IEEE. doi:10.1109/SIU.2016.7495954
[10] Sözer A.T., Fidan C.B. 2018. Novel spatial filter for SSVEP-based BCI: A generated reference
filter approach. Computers in Biology and Medicine, 96: 98-105.
[11] Van Vliet M., Robben A., Chumerin N., Manyakov N.V., Combaz A., Van Hulle M.M. 2012.
Designing a brain-computer interface controlled video-game using consumer grade EEG hardware.
In 2012 ISSNIP Biosignals and Biorobotics Conference: Biosignals and Robotics for Better and
Safer Living, BRC 2012 (pp. 1-6). IEEE. doi:10.1109/BRC.2012.6222186
[13] Choi B., Jo S. 2013. A Low-Cost EEG System-Based Hybrid Brain-Computer Interface for
Humanoid Robot
Navigation and Recognition.
PLoS
ONE,
8(9): e74583.
doi:10.1371/journal.pone.0074583.
[14] Badcock N.A., Mousikou P., Mahajan Y., de Lissa P., Thie J., McArthur G. 2013. Validation of
the Emotiv EPOC ® EEG gaming system for measuring research quality auditory ERPs. PeerJ, 1
(1): e38. doi:10.7717/peerj.38.
[15] Chumerin N., Manyakov N.V., Van Vliet M., Robben A., Combaz A., Van Hulle M.M. 2013.
Steady-state visual evoked potential-based computer gaming on a consumer-grade EEG device.
IEEE Transactions on Computational Intelligence and AI in Games, 5(2): 100-110.
[16] Cogent Graphics. 2017. Laboratory of Neurobiology. Retrieved July 1, 2017, from
http://www.vislab.ucl.ac.uk/cogent_graphics.php
[17] Hwang H.J., Lim J.H., Jung Y.J., Choi H., Lee S.W., Im C.H. 2012. Development of an SSVEPbased BCI spelling system adopting a QWERTY-style LED keyboard. Journal of Neuroscience
Methods, 208 (1): 59-65. doi:10.1016/j.jneumeth.2012.04.011
[18] Sanchez G., Diez P.F., Avila E., Leber E.L. 2011. Simple communication using a SSVEP-based
BCI. Journal of Physics: Conference Series, 332 (1): 012017. doi:10.1088/17426596/332/1/012017.
[19] Yan Z., Gao X., Bin G., Hong B., Gao S. 2009. A half-field stimulation pattern for SSVEP-based
brain-computer interface. Conference proceedings : ... Annual International Conference of the
IEEE Engineering in Medicine and Biology Society. IEEE Engineering in Medicine and Biology
Society. Annual Conference, 2009, 6461-4. doi:10.1109/IEMBS.2009.5333544.
[20] Lin Z., Zhang C., Wu W., Gao X. (007) Frequency recognition based on canonical correlation
analysis for SSVEP-Based BCIs. IEEE Transactions on Biomedical Engineering, 54 (6): 11721176. doi:10.1109/TBME.2006.889197.
[21] Poryzala P., Materka A. 2014. Cluster analysis of CCA coefficients for robust detection of the
asynchronous SSVEPs in brain–computer interfaces. Biomedical Signal Processing and Control,
10 (1): 201-208.
[22] Cao L., Ju Z., Li J., Jian R., Jiang C. 2015. Sequence detection analysis based on canonical
correlation for steady-state visual evoked potential brain computer interfaces. Journal of
Neuroscience Methods, 253: 10-17.
[23] Nakanishi M., Wang Y., Wang Y.T., Mitsukara Y., Jung T.P. 2014. A High-Speed Brain Speller
Using Steady-State Visual Evoked Potentials. International Journal of Neural Systems, 24 (06):
1450019. doi:10.1142/S0129065714500191.
[24]Wu Z., Su S. 2014. A dynamic selection method for reference electrode in SSVEP-based BCI. PLoS
ONE, 9 (8): e104248. doi:10.1371/journal.pone.0104248.
[25] Nakanishi M., Wang Y., Wang Y.T., Jung T.P. 2015. A Comparison Study of Canonical
Correlation Analysis Based Methods for Detecting Steady-State Visual Evoked Potentials. PloS
one, 10(10), e0140703. doi:10.1371/journal.pone.0140703

166

