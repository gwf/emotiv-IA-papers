TEKA 2016, Nr 3
Komisji Architektury, Urbanistyki i Studiów Krajobrazowych
Oddział Polskiej Akademii Nauk w Lublinie

Środowisko człowieka i jego percepcja
– kształtowanie przyjaznych oraz
nieprzyjaznych przestrzeni mieszkalnych
Wojciech Kocki

Politechnika Lubelska, Wydział Budownictwa i Architektury,
Katedra Architektury, Urbanistyki i Planowania Przestrzennego

Jacek Bogucki

Uniwersytet Medyczny w Lublinie

Wioletta Tuszyńska-Bogucka
Wyższa Szkoła Ekonomii i Innowacji w Lublinie

Jarosław Pełka

Wyższa Szkoła Ekonomii i Innowacji w Lublinie

Bartłomiej Kwiatkowski

Politechnika Lubelska, Wydział Budownictwa i Architektury,
Katedra Architektury, Urbanistyki i Planowania Przestrzennego

Streszczenie: Celem artykułu jest ukazanie, występujących w tkance miejskiej barier utworzonych przez człowieka. Bariery
rozróżniono ze względu na ich charakter tj. od wizualnych, materialnych poprzez przestrzenne aż do niematerialnych, psychologicznych związanych z podziałami społeczeństwa na wielu płaszczyznach. W pracy zwrócono szczególną uwagę na jakość
środowiska mieszkalnego na przykładzie osiedli jednorodzinnych oraz wielorodzinnych Lublina z uwzględnieniem granic tych
obszarów oraz ich wzajemnego przenikania się. Poprzez analizy wybranych przestrzeni, w oparciu o aspekty psychologiczne
i sensualne w jej odbiorze, ukazano zbiór cech mogących wpływać na jakość przestrzeni oraz jej odbiór w ramach definicji
przyjaznej oraz nieprzyjaznej przestrzeni. Wyniki przeprowadzonych analiz są wstępem do dalszych badań w tym zakresie.
Słowa kluczowe: środowisko człowieka, przestrzeń prywatna, przestrzeń publiczna, projektowanie, psychologia

Wprowadzenie
Nadrzędnym celem podjętych rozważań jest identyfikacja oraz opis czynników mających wpływ na postrzeganie przestrzeni mieszkalnych poprzez ich użytkowników jako przyjazne bądź nieprzyjazne, z uwzględnieniem
aktualnej wiedzy psychologicznej a także architektonicznej.
Efektem prowadzonych studiów będzie próba określenia uniwersalnej procedury badawczej, pozwalającej
wyodrębnić te czynniki, które umożliwią tworzenie w przyszłości przestrzeni mieszkalnych i użytkowych przyjaznych człowiekowi.

22

W. Kocki, J. Bogucki, W. Tuszyńska-Bogucka, J. Pełka, B. Kwiatkowski

Poniższe studium jest istotne pod względem celu badań które może wykazać związek pomiędzy przestrzenią
w jakiej znajduje się człowiek i jej wpływu na stan emocjonalny, który warunkuje takie aspekty jak efektywność
pracy oraz nauki, wydajność pracownika, możliwość wyciszenia, skupienia bądź rozdrażnienia itp.

Aspekty psychologiczne w odbiorze przestrzeni
Obecnie podejście systemowe, traktujące człowieka a także jego otoczenie oraz sposób łączenia rozmaitych
elementów wiedzy w sposób holistyczny, stosuje się do rozwiązywania tak ważnych i różnorodnych problemów, jak zanieczyszczenie otoczenia, problemy społeczno-demograficzne czy też w zakresie planowania urbanistyki [1], tak, aby otoczenie w jak największym stopniu odpowiadało na zapotrzebowania jednostek oraz
społeczności ją zamieszkujących i użytkujących. W ostatnich latach powstała więc stosunkowo nowa dziedzina
nauki, zwana psychologią środowiskową, zajmującą się badaniem relacji zachodzących między zachowaniem
i doświadczeniem ludzkim a sztucznymi i naturalnymi środowiskami.
Psychologia środowiska zajmuje się środowiskiem na dwóch różnych „poziomach”:
a. Traktuje je jako kontekst ludzkich zachowań. Zachowania ludzi w określonym środowisku stają się zrozumiałe tylko wtedy, gdy uwzględnimy jego specyficzny kontekst (np. w zależności od charakteru obiektu
lub przestrzeni zachowania będą odmienne);
b. Rozpatruje środowisko jako zbiór specyficznych możliwości i jakie ono ludziom oferuje (tzw. afordancji)
a także ograniczeń, które determinują nasze zachowania. Cechy fizyczne środowiska mogą więc sprawić
(ułatwić), że pewne działania są możliwe, inne – utrudnione, a jeszcze inne – niemożliwe.
W realizacji niniejszych założeń niezbędnym wydaje się więc łączenie wiedzy różnych dziedzin, zaś w prezentowanym przypadku dotyczyć to będzie architektury i psychologii. Z psychologii środowiskowej wyłoniła się
psychologia architektury (lub środowiska zbudowanego – Built Environment), nowy obszar interdyscyplinarnych
badań intensywnie rozwijany w ostatnich latach (Environment Behaviors Studies – EBS).
Podstawą niniejszej pracy stało się założenie, że środowisko może pobudzać lub blokować ludzką aktywność,
tworząc tytułowe przyjazne bądź nieprzyjazne środowisko życia. Za podstawy niniejszych rozważań przyjęto
następujące założenia teoretyczne:
 psychologiczny model zależności [2] A. Mehrabiana i J. A. Russella, ukazujący, iż cechy sensoryczne środowiska (kolory, faktury, kształty, itp.) mogą wywołać trzy podstawowe stany emocjonalne: przyjemności-pobudzenia-dominacji. Mają one z kolei związek z zachowaniami unikanie vs. dążenie (zbliżenie), typowymi
dla człowieka, a nader ważnymi w inicjowaniu i podtrzymywaniu relacji społecznych (bądź ich unikaniu);
 koncepcję Humphry Osmonda [3], uznającą, że istnieją dwa główne typy przestrzeni:
 odspołeczna – tj. taka, która nie wpływa na liczbę stosunków międzyludzkich (a niekiedy ją wręcz
ogranicza);
 dospołeczną – a więc przestrzeń, dzięki której jej użytkownicy/członkowie mają realną możliwość zawierania i podtrzymywania stosunków społecznych;
 czterostopniową koncepcję struktury dostępności M. Czyńskiego, wyróżniającą:
 przestrzeń publiczna (ogólnodostępna),
 półpubliczna (np. szkoła, kawiarnia),
 półprywatna (ograniczona do pewnej grupy znanych sobie osób),
 przestrzeń prywatna [4].
Właśnie te elementy, a więc sensoryczność pozytywna środowiska (bogactwo oraz określona konfiguracja faktur,
kolorów i kształtów), jego dospołeczność (brak barier architektonicznych, możliwość nawiązywania kontaktów
społecznych, itp.) oraz adekwatność dostępności wydają się być podstawowymi determinantami przyjazności
bądź nieprzyjazności przestrzeni życia człowieka, zwłaszcza tej o charakterze przestrzeni publicznej.

Środowisko człowieka i jego percepcja

23

Najnowsze technologie badawcze szansą dla tworzenia wizji
przyjaznych przestrzeni mieszkalnych – neuroobrazowanie
mózgu, eye tracking, face tracking
W ostatnich latach możemy zaobserwować bardzo dynamiczny rozwój technologii umożliwiających badanie
ludzkiego mózgu (neuroobrazowanie) oraz aktywności poszczególnych zmysłów człowieka (np. eye tracking).
Odpowiednia konfiguracja poszczególnych urządzeń daje możliwość zbadania reakcji emocjonalnych człowieka na poszczególne elementy środowiska, w którym się znajduje, w ujęciu bardzo szerokim – urbanistycznym
czyli miasto, dzielnica, czy osiedle, jak również w ujęciu węższym, a więc w wymiarze wnętrza architektonicznego. Dzięki szerokiemu spektrum dostępnego sprzętu i oprogramowania możliwe jest prowadzenie badań
zarówno w warunkach naturalnych (wewnętrznych i zewnętrznych), jak również laboratoryjnych. Wykorzystanie
do badań omawianych tutaj urządzeń może w bardzo istotny sposób umożliwić wyłonienie tych elementów
otoczenia człowieka, które mogą wpływać na jego funkcjonowanie, co może w dużym stopniu umożliwić bądź
ułatwić architektom projektowanie przestrzeni przyjaznych człowiekowi.

Neuroobrazowanie mózgu
Ludzki mózg i jego funkcjonowanie od dawna intryguje badaczy i jest przedmiotem wielu badań. To właśnie
ludzki mózg odpowiedzialny jest za odczuwanie emocji. We wcześniejszych latach badacze starali się odnaleźć
struktury ogólnie odpowiedzialne za występowanie emocji. Obecnie odchodzi się od tego założenia na rzecz
poszukiwania struktur ludzkiego mózgu odpowiedzialnych za występowanie poszczególnych rodzajów emocji [5]. EEG dokonuje zapisu aktywności elektrycznej kory mózgowej. Trzy najważniejsze elementy urządzenia
to czepek, głowica oraz komputer. Czepek EEG zbiera ładunki elektryczne ze skóry głowy, następnie trafiają one do głowicy, która dokonuje ich wzmocnienia po to byśmy mogli otrzymać zapis aktywności bioelektrycznej mózgu na ekranie monitora [6]. Urządzenia stosowane w badaniach różnią się dokładnością pomiaru
i mogą zostać wykorzystane w różnych warunkach. Część z nich (na przykład EEG firmy EGI), zawiera czepek
składający się z 256 elektrod (tzw. Gęste EEG). Jego największą zaletą jest bardzo wysoki poziom dokładności
badania – minusem natomiast jest to, że badania przy jego użyciu możemy prowadzić wyłącznie w warunkach
laboratoryjnych. Ciekawym przykładem może być dość prosty system Emotiv EPOC+. Jest to bezprzewodowe,
mobilne urządzenie EEG, zbierające sygnał z 14 kanałów. Dużym plusem w tym przypadku jest mobilność co
umożliwia nam badania poza laboratorium oraz niski koszt urządzenia – minusem natomiast jest dużo mniejsza
dokładność badania w zestawieniu z wcześniej omawianym urządzeniem. Alternatywną formą badania procesów mózgowych jest funkcjonalny rezonans magnetyczny fMRI (functional magnetic rezonance imaging).
Metoda ta daje nam bardzo wartościowy materiał badawczy, ale na dzień dzisiejszy jest ona bardzo kosztowna.

Eye tracking (okulografia)
Ciekawą i szybko rozwijającą się metodą badań w psychologii, a szczególnie w psychologii konsumenta jest
Eye Tracking polegający na badaniu aktywności okoruchowej człowieka. Wykorzystywanie do badań eye trackerów zwiększa się, ale należy tutaj zaznaczyć, że nie jest to metoda łatwa, a dostępność szkoleń jest bardzo
mała, co może zniechęcać badaczy [7]. Podstawą badań eye trackingowych jest założenie, że osoba badana
najczęściej spogląda na tą część sceny wizualnej, o której myśli lub ma ona dla niej jakieś szczególne znaczenie.
Istotny jest również czas poświęcony na oglądanie poszczególnych elementów sceny wizualnej, gdyż świadczy
on o zainteresowaniu. Dokonując analizy materiału badawczego koncentrujemy się na fiksacjach (czas fiksacji, ich liczba, skupienie punktów fiksacji wskazujące nam obszary zainteresowań AOI) oraz sakadach (sumaryczny czas sakad, ich liczba) [8]. Obecnie wykorzystywane w badaniach urządzenia – eye trackery mogą mieć
charakter stacjonarny (mające najczęściej zastosowanie w badaniach laboratoryjnych) lub mobilny. Podobnie
jak w przypadku systemów EEG, tak i tutaj mobilność urządzenia wiąże się z otrzymaniem mniej dokładnego
materiału badawczego.

24

W. Kocki, J. Bogucki, W. Tuszyńska-Bogucka, J. Pełka, B. Kwiatkowski

Face tracking
Kolejną bardzo ciekawą metodą badań jest face tracking. Facereader dokonuje pomiaru emocji za pomocą
analizy krótkotrwałych i mimowolnych ruchów mięśni twarzy towarzyszących pobudzeniu emocjonalnemu
(mikroekspresji). Rejestracja mikroekspresji dokonywana jest przez kamerę dzięki czemu jest to metoda bezinwazyjna i nie powodująca dyskomfortu osoby badanej. Facereader jest w stanie wychwycić 6 podstawowych
emocji wg. Ekama: radość, złość, smutek, wstręt, strach, zaskoczenie. Jeżeli w badaniach wykorzystamy Facereader łącznie z eye trackerem możemy dość precyzyjnie określić jaki element materiału badawczego wywołał
określoną reakcję emocjonalną [9].
Połączenie powyżej opisanych metod badawczych daje możliwość zebrania bardzo wartościowego materiału
badawczego. Wspólna konfiguracja tych urządzeń jest często wykorzystywana w badaniach marketingowych
oraz w badaniach z zakresu psychologii konsumenta. Wydaje się, że taki zestaw urządzeń może dokonać także przełomu w badaniach z zakresu psychologii środowiskowej, a w szczególności może mieć olbrzymi wkład
w proces likwidacji barier architektonicznych poprzez proces tworzenia przyjaznych przestrzeni mieszkalnych.

Projektowanie i percepcja – formy konwencjonalne
W odniesieniu do percepcji architektury i jej pośredniego oraz bezpośredniego wpływu na człowieka można
stwierdzić, że przykłady znane już człowiekowi można nazwać konwencjonalnymi. Zabudowa jednorodzinna,
w której oprócz zabudowy szeregowej oraz bliźniaczej, najbardziej opatrzona dla człowieka jest zabudowa składająca się z pojedynczych domów jednorodzinnych. Tradycyjny układ architektoniczny takiej zabudowy, nieznacznie różniący się w proporcjach i skali elementów występujących w elewacjach, złożony jest z kondygnacji
parteru i najczęściej poddasza użytkowego dachu stromego, wielospadowego. Doświetlenie wnętrza domów
zaspokajają prostokątne okna bądź coraz częściej stosowane okna typu okna portfenetr.
Coraz częstszym rozwiązaniem jest widoczne na fot. 1, 2, 3 ogrodzenie w formie pełnego muru uniemożliwiające kontakt wzrokowy pomiędzy strefą prywatną właściciela działki z domem a przestrzenią publiczną
ulicy osiedla. Takie rozwiązanie formalne ogrodzenia uniemożliwia również tworzenia się stref półpublicznych
i półprywatnych. [10] Dążenie do całkowitej prywatności oraz oddzielenia swojej przestrzeni od wspólnej może
być jednym z wymiernych bodźców psychologicznych w percepcji środowiska mieszkalnego.

Ryc. 8. Zdjęcia zabudowy jednorodzin- Ryc. 9. Zdjęcia zabudowy jednorodzin- Ryc. 10. Zdjęcia zabudowy jednorodzinnej – dzielnica Wola Justowska – Kraków, nej – dzielnica Wola Justowska – Kraków, nej – dzielnica Konstantynów – Lublin,
autor Wojciech Kocki
autor Wojciech Kocki
autor Wojciech Kocki

Ryc. 11. Zdjęcia zabudowy wielorodzin- Ryc. 12. Zdjęcia zabudowy wielorodzin- Ryc. 13. Zdjęcia zabudowy wielorodzinnej – Barcelona, autor Wojciech Kocki
nej – Barcelona, autor Wojciech Kocki
nej – Barcelona, autor Wojciech Kocki

Środowisko człowieka i jego percepcja

25

Pomimo tworzenia się widocznych barier pomiędzy przestrzeniami różnymi pod względem charakteru, całkowicie odmienny obraz kształtowania środowiska można zauważyć w zaprojektowanych dziedzińcach osiedli
zabudowy wielorodzinnej, która, jeżeli nie są to osiedla prywatne, ogrodzone i odizolowane od przestrzeni
miejskiej jest nakierunkowana na każdego mieszkańca bez względu na różnice wieku lub inne fot. 4, 5, 6.
Kolejnym przykładem miejsc posiadających zbiór cech związanych z percepcją przestrzeni posiadającej
odmienny charakter, wspólnej, są miejsca będące otoczeniem obiektów dużej skali jak teatry, muzea, opery,
obiekty sztuki i kultury. Otwarta przestrzeń, będąca zarówno tłem jak i dopełnieniem obiektu architektury, jest
nieformalna i zazwyczaj nie posiada precyzyjnego scenariusza jej użytkowania. Fot 7–12.

Ryc. 14. Zdjęcia przestrzeni publicznej
– Lublin, autor Wojciech Kocki

Ryc. 15. Zdjęcia przestrzeni publicznej
– Lublin, autor Wojciech Kocki

Ryc. 16. Zdjęcia przestrzeni publicznej
– Lublin, autor Wojciech Kocki

Ryc. 17. Zdjęcia przestrzeni publicznej – Ryc. 18. Zdjęcia przestrzeni publicznej – Ryc. 19. Zdjęcia przestrzeni publicznej –
Kopenhaga, autor Wojciech Kocki
Kopenhaga, autor Wojciech Kocki
Kopenhaga, autor Wojciech Kocki

Miejskie przestrzenie niewielkich miast, kameralne zaułki ulic wśród historycznej zabudowy są bardzo bliskie
człowiekowi ze względu na swoją skalę zabudowy. Człowiek przemierzając te przestrzenie nie jest przytłoczony
wysokimi obiektami których percepcja nie jest jednoznacznie możliwa z jednego punktu widokowego. Ulice
miasteczek takich ja Angelhol fot. 13−15 lub Delft fot. 16−18 umożliwiają dobrą orientację oraz lokalizację widza w stosunku do całego miasta poprzez charakterystyczne dominanty urbanistyczne tj. kościoły, ratusze itp.

Ryc. 20. Zdjęcia zabudowy jednoro- Ryc. 21. Zdjęcia zabudowy jednoro- Ryc. 22. Zdjęcia zabudowy jednorodzinnej – Angelholm, Szwecja, autor dzinnej – Angelholm, Szwecja, autor dzinnej – Angelholm, Szwecja, autor
Wojciech Kocki
Wojciech Kocki
Wojciech Kocki

26

W. Kocki, J. Bogucki, W. Tuszyńska-Bogucka, J. Pełka, B. Kwiatkowski

Ryc. 23. Zdjęcia zabudowy jednorodzin- Ryc. 24. Zdjęcia zabudowy jednorodzin- Ryc. 25. Zdjęcia zabudowy jednorodzinnej – Delft, Holandia, autor Wojciech nej – Delft, Holandia, autor Wojciech nej – Delft, Holandia, autor Wojciech
Kocki
Kocki
Kocki

Opisane przestrzenie posiadają całkowicie odmienny charakter a ich percepcja zależy od skali zabudowy, ilości
zieleni, łatwości w sprecyzowania swojej lokalizacji do np. centrum miasta, scenariusza zachowań oraz możliwości
wykorzystania tych przestrzeni w zależności od pory dnia i dostępnych usług. Ważnym elementem przy wyborze przestrzeni mieszkalnych jest niemal wyłącznie status ekonomiczny mieszkańca [11]. Wszystkie te aspekty
tworzą zbiór cech pośrednio wpływających na samopoczucie i stan emocjonalny człowieka.

Projektowanie i percepcja – formy parametryczne
Pojawienie się w XX wieku ruchu dekonstruktywistycznego w architekturze było przełomowym wydarzeniem
w sposobie kreowania architektury. Ewoluujący styl był początkiem również dla architektury parametrycznej
zawdzięczając połączenie projektowania i programowania komputerowego umożliwiającego uzyskania złożonych kształtów poprzez wykorzystanie informatycznych osiągnięć języków programowania.
Jednym z wielu przykładów jest tymczasowy pawilon wystawowy autorstwa pracowni projektowej Zaha
Hadid fot. 19, 20. Jest to obiekt w którym zarówno zewnętrzna elewacja jak i wnętrze posiadają swobodne,
obłe, zaokrąglone kształty będąc alternatywnym przykładem dla obiektów z przeważającą liczbą kierunków
horyzontalno wertykalnych.

Ryc. 26. Zdjęcia pawilonu wystawowego – Paryż, autor Woj- Ryc. 27. Zdjęcia pawilonu wystawowego – Paryż, autor Wojciech Kocki
ciech Kocki

Parametrycznie zaprojektowana przestrzeń A fot. 21, 22 jest jednym z przykładów form, które przy wykorzystaniu dostępnych narzędzi programowych mogą kształtować przestrzeń w sposób odmienny niż konwencjonalne projekty.

Środowisko człowieka i jego percepcja

27

Ryc. 28. Parametrycznie zaprojektowana przestrzeń A, autor Ryc. 29. Parametrycznie zaprojektowana przestrzeń A – widok
Wojciech Kocki
z góry , autor Wojciech Kocki

Wnioski
Obecnie dostępne metody badawcze łączące możliwości percepcyjne trójwymiarowych modeli przestrzennych budowanych w rzeczywistości wirtualnej i poszukiwania efektu ich interakcji na człowieka otwierają nowe
możliwości sprecyzowania projektów oraz dopracowania ich pod względem formalnym relatywnie mniejszym
kosztem niż budowa fizycznych modeli. Ewoluujące możliwości oprogramowania jako narzędzia pracy architekta a także technologia coraz bardziej zaawansowanych jednostek komputerowych otwierają nowy potencjał do badań wirtualnych, których w efekcie powstająca architektura może znacznie odbiegać od znanych, już
istniejących, przykładów.

Literatura
[1]
[2]
[3]
[4]
[5]
[6]
[7]
[8]
[9]
[10]

Bertallanffy L., Perspectives on General Systems Theory. Scientific-Philosophical Studies. E. Taschdjian (eds.), New York 1975.
Mehrabian, A. Russell, J.A., An Approach to Environmental Psychology, M.I.T. Press, Cambridge, Mass, 1974.
Hall E., Ukryty Wymiar, Muza, Warszawa, 2009
Czyński M., Architektura w przestrzeni ludzkich zachowań, Szczecin, 2006.
Kalat J. W., Biologiczne podstawy psychologii, Wydawnictwo Naukowe PWN, Warszawa 2013.
Rowan A. J., Tolunsky E., Primer of EEG With a Mini-Atlas, Butterworth Heinemann, UK, 2003.
Duchowski A., Eye Tracking Methodology, Theory and Practice, Springer, New York 2007.
Francuz P., IMAGIA, W kierunku neurokognitywnej teorii obrazu, Wydawnictwo KUL, Lublin 2013.
Stasiuk K., Maison D., Psychologia konsumenta, Wydawnictwo Naukowe PWN, Warszawa 2015.
Ogrodowczyk A., Polityka mieszkaniowa a współczesne przekształcenia obszarów śródmiejskich – przykład Łodzi, str.
233, PRACE NAUKOWE UNIWERSYTETU EKONOMICZNEGO WE WROCŁAWIU nr 367, 2014.
[11] Gyurkovich J., W poszukiwaniu miejskości – przestrzeń przyjazna, str. 134, Czasopismo Techniczne, Wydawnictwo Politechniki Krakowskiej, Zeszyt 5 rok 107, 2010.

28

W. Kocki, J. Bogucki, W. Tuszyńska-Bogucka, J. Pełka, B. Kwiatkowski

Abstract: The aim of the article is to show occurring in the urban grid barriers created by man. Barriers distinguished due to
their nature, from visual material through space to the intangible psychological relating to the division of society on many
levels. The study focus on the quality of the residential environment on the example of single-family housing and multi-family
housing in Lublin including the borders of these areas and their interpenetration. Through the analysis of the selected space,
based on the psychological aspects and sensual in its reception, shown a set of characteristics that may affect on the quality
of the space and its perception within the definition of friendly and hostile space. The results of the analyzes are a prelude
to further research in this area.
Keywords: human environment, private space, public space, design, psychology

