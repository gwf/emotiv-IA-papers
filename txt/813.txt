SYSTEMY STEROWANIA, MONITORINGU I DIAGNOSTYKI

System pomiaru koncentracji
operatora maszyn
i urządzeń górniczych

mgr inż. Jerzy Jagoda
Instytut Techniki Górniczej KOMAG

Streszczenie:

Abstract:

W artykule przedstawiono system zwiększający
bezpieczeństwo pracy operatora maszyny i urządzeń
w oparciu o pomiar poziomu koncentracji uwagi.
Powstał on w odpowiedzi na wyniki analiz stanu
bezpieczeństwa pracy WUG wskazujące, że
najczęstszą przyczyną wypadków jest „niedostateczna
koncentracja przy wykonywaniu pracy”. W artykule
przedstawiono
analizę
rozwiązań
rynkowych
związanych z podjętą tematyką oraz opis
proponowanego rozwiązania w postaci koncepcji
systemu.

The system increasing safety of machine and
equipment operators by measuring the level of
operator's attention is presented. The system has
been developed in response to the analyses of
occupational safety conditions conducted by WUG,
which indicate that insufficient concentration at the
workplace is the most common cause of accidents.
Description of the suggested solution in a form of
the system measuring concentration of attention as
well as analysis of the market solutions related to
the subject matter is presented.

Słowa kluczowe: górnictwo, koncentracja, bezpieczeństwo eksploatacji, elektroencefalografia
Keywords: mining, attention, exploitation safety, electroencephalography

1. Wprowadzenie
Analiza stanu bezpieczeństwa przeprowadzona przez Wyższy Urząd Górniczy
przedstawiona w raporcie „Ocena stanu bezpieczeństwa pracy, ratownictwa górniczego oraz
bezpieczeństwa powszechnego w związku z działalnością górniczo-geologiczną w 2015 roku”
wskazuje, że jedną z najczęstszych przyczyn wypadków jest „niedostateczna koncentracja
przy wykonywaniu pracy” [18].
Również w analizie przeprowadzonej przez specjalistów z Politechniki Krakowskiej oraz
Akademii Górniczo-Hutniczej dotyczącej układu operator-maszyna stwierdzono: „na
podstawie przeprowadzonych badań sondażowych można stwierdzić, że największy wpływ
na wydajność układu operator-maszyna do robót ziemnych mają parametry związane
z kondycją psychofizyczną operatora (doświadczenie, zmęczenie, stan zdrowia i motywacja
operatora)” [1]. Potrzeba identyfikacji poziomu koncentracji operatora istnieje również
w innych branżach przemysłu.
Uwzględniając powyższe, w celu poprawy stanu bezpieczeństwa podczas eksploatacji
maszyn i urządzeń opracowano w ITG KOMAG metodę minimalizacji wpływu błędów
operatora maszyn i urządzeń wynikających z niedostatecznego skupienia na wykonywanej
pracy. Wynikiem może być zwiększenie bezpieczeństwa pracy operatorów. Większość
systemów realizujących poprawę stanu bezpieczeństwa diagnozuje stan maszyn górniczych
[10], proponowane rozwiązanie skoncentrowane jest na eliminacji „czynnika ludzkiego”,
który jest głównym czynnikiem wypadków przy pracy [18].
Proponowane rozwiązanie może zostać zintegrowane z systemami sterowania dla maszyn
górniczych [7, 8, 9].

ISSN 2450-9442

MASZYNY GÓRNICZE NR 2/2017

71

SYSTEMY STEROWANIA, MONITORINGU I DIAGNOSTYKI

2. Analiza stanu techniki
Prace nad systemem poprzedzono analizą istniejących rozwiązań rynkowych,
umożliwiających wyeliminowanie (lub zminimalizowanie) czynnika ludzkiego z przyczyn
wypadków spowodowanych przez operatorów maszyn i urządzeń. Rozwiązania te najczęściej
mają zastosowanie w przemyśle motoryzacyjnym oraz kolejnictwie.
2.1. System DMS (Driver Monitoring System) firmy Toyota
System składa się z kamery umieszczonej na wierzchu pokrywy kolumny kierownicy.
Dodatkowo wspomaga ją sześć podczerwonych diod LED (co zapewnia działanie w dzień
i w nocy) (rys. 1).
(Pole widzenia kamery)

(Kamera monitorująca kierowcę)

Detekcja położenia górnego oraz
dolnego powieki, pozwala ocenić
stopień otwarcia powieki.

Rys. 1. System DMS firmy Toyota [11]

System (rys. 1) wykorzystuje metodę analizy obrazu, identyfikując stan twarzy kierowcy.
Pozwala to na weryfikację stanu skupienia uwagi kierowcy na drodze. System śledzi
położenie dolnej i górnej powieki, dzięki czemu może zareagować w chwili, gdy kierowca
zasypia za kierownicą. Współdziała z innymi podsystemami zapobiegającymi powstaniu
kolizji.
2.2. System Driver Alert firmy Ford
System monitoruje, za pomocą kamer, linie pasa ruchu (rys. 2).

Rys. 2. System Driver Alert firmy Ford [12]
ISSN 2450-9442

MASZYNY GÓRNICZE NR 2/2017

72

SYSTEMY STEROWANIA, MONITORINGU I DIAGNOSTYKI
W chwili, gdy określone zakresy zostają przekroczone (sytuacja 2 na rys. 2.), system
informuje kierowcę o konieczności zatrzymania się poprzez sygnał dźwiękowy, a niezbędne
informacje wyświetlane są na kokpicie (rys. 3).

Rys. 3. System Driver Alert firmy Ford - widok kokpitu [12]

2.3. System Active Driving Assistant firmy BMW
System firmy BMW (rys. 4), podobnie jak system firmy Ford obserwuje linie pasa ruchu.

Rys. 4. System obserwacji pasa ruchu - Active Driving Assistant firmy BMW [13]

Pozwala on również kontrolować odległość pomiędzy pojazdem znajdującym się z przodu
i sterować pojazdem (utrzymywać trajektorię ruchu w odniesieniu do linii oraz automatycznie
hamować w przypadku stwierdzenia przekroczenia bezpiecznej odległości od innych
pojazdów).
Podobne systemy stosuje się również w kolejnictwie.

ISSN 2450-9442

MASZYNY GÓRNICZE NR 2/2017

73

SYSTEMY STEROWANIA, MONITORINGU I DIAGNOSTYKI
2.4. System firmy Neurocom

Rys. 5. System detection engine driver falling asleep firmy Neurocom [14]

System firmy Neurocom za pomocą analizy obrazu dokonuje detekcji twarzy maszynisty
w wybranych punktach (rys. 5). Analizowany jest stan oczu maszynisty oraz kierunek
wzroku. W przypadku wykrycia nadmiernego przymykania oczu lub padania wzroku w inne
punkty niż przyjęte za bezpieczne, maszynista jest informowany o niebezpieczeństwie według
określonej mnemoniki.

3. Opis koncepcji systemu
Systemy motoryzacyjne oraz występujące w kolejnictwie wykorzystują kamery do analizy
obrazu twarzy kierowcy/maszynisty. W warunkach środowiskowych towarzyszących
eksploatacji maszyn i urządzeń w górnictwie metoda ta może się okazać nieskuteczna, ze
względu na szereg czynników mogących zniekształcić analizowany obraz. W trakcie analizy
rozwiązań, które mogą zostać zaadaptowane do ciężkich warunków pracy w podziemiach
kopalni koncentrowano się na analizie metody opartej na pomiarze sygnału EEG (ang.
Electroencephalography – elektroencefalografia jest metodą rejestracji czynności
bioelektrycznej mózgu) emitowanego przez ludzki mózg.
Wykorzystanie sygnału EEG do kontroli bezpieczeństwa kierowców zaproponowali
specjaliści z Uniwersytetu w Arizonie. Dane pozyskane z poszczególnych pojazdów
przesyłane są drogą bezprzewodową do centrali, w której oprogramowanie eksperckie
analizuje je oraz reaguje na zaistniałe sytuacje konkretną decyzją, przesyłaną powrotnie drogą
bezprzewodową do pojazdu (rys. 6.). Cały system komunikuje się poprzez sieć HumanNet.
Podzielony jest on na serwer centralny (Central Cloud Server) oraz poszczególne aplikacje
zainstalowane na aplikacjach mobilnych, u poszczególnych kierowców (Wearable Smart
Devices). Stan kierowcy weryfikowany jest za pomocą dwóch urządzeń: Emotiv lub
Neurosky [2].

ISSN 2450-9442

MASZYNY GÓRNICZE NR 2/2017

74

SYSTEMY STEROWANIA, MONITORINGU I DIAGNOSTYKI

(Informacje kontekstowe)
(Decyzja)

(System kontroli
transportu (serwer
(Stan kierowcy)
rozproszony))

(Stan pojazdu)
(Wiadomość
ostrzegawcza)

Rys. 6. System „Safe power” [2]

W Polsce prowadzone są również prace nad wykorzystaniem sygnału EEG. Do pozyskania
danych pomiarowych wykorzystywane jest urządzenie NeuroSky MindWave Mobile.
Podczas analizy pozyskanego sygnału stwierdzono, że mimo ograniczonej liczby elektrod
urządzenie może zostać wykorzystane w pewnym ograniczonym zakresie do pozyskania
sygnału EEG na potrzeby procesów sterowania [3].
Sygnał EEG z powodzeniem wykorzystywany jest do tzw. Neuromarketingu [4, 15].
Realizowany jest pomiar sygnału EEG respondenta, który ogląda określone treści reklamowe.
Wynikiem analizy jest wskazanie, „klatka po klatce”, uwag i zaangażowania respondenta
treściami reklamy (rys. 7).

Rys. 7. Wyniki analizy sygnału EEG respondenta podczas oglądania treści reklamowych [4, 15]

W ramach prac badawczych prowadzonych przez specjalistów z Politechniki Poznańskiej,
przeprowadzono badania dwóch kierowców z wykorzystaniem pomiaru sygnału EEG za
pomocą urządzenia Neurosky MindWave Mobile. Badania prowadzono w celu porównania
stanów skupienia i relaksacji obu kierowców podczas jazdy w warunkach rzeczywistych oraz
ISSN 2450-9442

MASZYNY GÓRNICZE NR 2/2017

75

SYSTEMY STEROWANIA, MONITORINGU I DIAGNOSTYKI
na symulatorze AS1200-6 firmy AutoSim. Różnica pomiędzy średnimi poziomami skupienia
podczas jazdy symulatorem oraz w warunkach rzeczywistych wynosiła około 25%. Ustalono,
że istnieje korelacja. Stwierdzono również, że kierowca nie ćwiczący wcześniej na
symulatorze oraz autem używanym do testów w warunkach rzeczywistych (badany pierwszy),
miał poziomy skupienia nieco niższe od drugiego kierowcy [5].

Maszyna
Operator

Pulpit
sterowniczy
sygnalizacja

Moduł
pomiarowy

Rys. 8. Schemat blokowy modelu systemu pomiaru koncentracji operatora [opracowanie własne]

Koncepcja systemu, opracowana w ITG KOMAG zakłada odczyt sygnału
elektromagnetycznego mózgu operatora (EEG) w celu weryfikacji poziomu koncentracji.
Sygnał EEG po odczytaniu przez moduł pomiarowy będzie poddany analizie, a następnie, po
przetworzeniu danych wysłany będzie sygnał do pulpitu sterowniczego maszyny.
W momencie przekroczenia ustalonych progów poziomu skupienia operatora włączony
zostanie sygnał ostrzegawczy (graficzny bądź dźwiękowy).
Zdecydowano się na zastosowanie w module pomiarowym analizę sygnału EEG, gdyż
pozwala ona na określenie aktywności bioelektrycznej kory mózgowej [6], która w zależności
od częstotliwości pozwala na pozyskanie następujących informacji:









Alfa – zakres częstotliwości 8-13 Hz, amplituda 20-100 µV. Fale występują
u dorosłego człowieka przy całkowitym odprężeniu, przy zamkniętych oczach.
Przebieg ich ma charakter sinusoidalny, a największe amplitudy są odbierane znad
kory wzrokowej. Rytm alfa jest blokowany w trakcie skupienia uwagi (szczególnie
wzrokowej) i wysiłku umysłowego.
Beta – zakres częstotliwości 14-35 Hz, amplituda do 20 µV. Fale beta występując
w stanie aktywności, przetwarzania informacji, skupienia uwagi, lub pobudzenia.
Odbierane są z okolic czołowo-środkowych.
Theta – zakres częstotliwości 4-7 Hz, do 30 µV. Fale występując głównie u dzieci.
U dorosłych pojawiają się w stanie głębokiej medytacji, podczas snu, transu, hipnozy,
marzenia, intensywnych emocji.
Delta – zakres częstotliwości 0,5-4 Hz, amplituda 75-200 µV. Fale charakterystyczne
w przypadku fazy głębokiego snu. Zbierane są z całej powierzchni czaszki.
Gamma – zakres częstotliwości 35-100 Hz – Fale pojawiają się w sytuacji stresowej
podczas tremy, lęku oraz w tzw. sytuacjach wyjątkowych.

ISSN 2450-9442

MASZYNY GÓRNICZE NR 2/2017

76

SYSTEMY STEROWANIA, MONITORINGU I DIAGNOSTYKI
W pracy skoncentrowano się na pomiarze sygnału EEG, korzystając z doświadczeń
metody „biofeedback”, w której mierzony sygnał zwracany jest do pacjenta w postaci np.
wizualizacji czy gry komputerowej (sprzężenie zwrotne). Sprzężenie zwrotne zawiera w sobie
informacje o falach mózgowych przeważających w danej chwili. Fale wykorzystywane są np.
do sterowania elementem wirtualnym, kiedy wzrasta aktywność mózgu, w pożądanym paśmie
częstotliwości [6]. Odpowiednia korelacja aktywności fal alpha, beta oraz theta, pozwala
zatem na identyfikację poziomu skupienia badanego.
Do budowy modułu pomiaru oraz analizy sygnału EEG zaproponowano zastosowanie
urządzenia MindWave Mobile oraz aplikacji zainstalowanej na urządzeniu MyPhone
z systemem operacyjnym Android.

Rys. 9. Urządzenie MindWave Mobile [17]

Urządzenie MindWave Mobile (rys. 9) wyposażone jest w jedną, suchą elektrodę czołową
(określana symbolem Fp1 według międzynarodowego standardu 10-20 określającego punkty
umiejscowienia elektrod podczas analizy sygnału EEG – rysunek 10) oraz klip referencyjny
montowany na uchu.

Rys. 10. Standard 10-20 rozmieszczenie elektrod EEG [16]
ISSN 2450-9442

MASZYNY GÓRNICZE NR 2/2017

77

SYSTEMY STEROWANIA, MONITORINGU I DIAGNOSTYKI
Produkt firmy NeuroSky zasilany jest pojedynczą baterią AAA, co zapewnia możliwość od
6 do 8 godzin nieprzerwanej pracy. Urządzenie pracuje w zakresie częstotliwości: (2,420 –
2,471) GHz, maksymalna moc sygnału to 6 dBm. Częstotliwość próbkowania realizowanych
przy użyciu NeuroSky MindWave Mobile pomiarów wynosi 512 Hz [1].
Urządzenie, poza surowym sygnałem EEG, przekazuje poziom skupienia („Attention”)
oraz relaksu („Meditation”). Oba współczynniki są bezwymiarowe. Producenci sprzętu nie
podają szczegółowo sposobu ich wyznaczenia. Podana jest jedynie informacja o ich korelacji
z falami alfa, beta oraz theta [2].
Zaprojektowano oprogramowanie rejestrujące dane (czas, poziom skupienia oraz poziom
medytacji) w pliku typu „csv”. Oprogramowanie powinno pracować z urządzeniem
wyposażonym w system operacyjny Android. Zarejestrowane dane zostaną poddane analizie
w celu potwierdzenia słuszności założeń koncepcyjnych.
Oprócz oprogramowania autorskiego zostały sprawdzone również programy dostępne na
rynku np. „Analizator EEG” (rys. 11).

Rys. 11. Widok programu „Analizator EEG” [17]
ISSN 2450-9442

MASZYNY GÓRNICZE NR 2/2017

78

SYSTEMY STEROWANIA, MONITORINGU I DIAGNOSTYKI
Dane przetworzone za pomocą oprogramowania będą wysyłane do elementów
wykonawczych pulpitu operatora maszyny. Informacja o przekroczeniu wartości granicznych
będzie wygenerowana w sposób wizualny lub dźwiękowy. Podczas badań weryfikujących
zostanie sprawdzone, który ze sposobów wpływa korzystniej na poprawę pracy operatora
maszyny.

4. Podsumowanie
Podjęte prace mają na celu poprawę stanu bezpieczeństwa operatora i osób postronnych
podczas eksploatacji maszyn, urządzeń i pojazdów w różnych gałęziach przemysłu oraz
w użytkowaniu prywatnym.
Przeprowadzone analizy wykazały, że do weryfikacji skupienia operatora maszyn
i urządzeń można wykorzystać pomiar sygnału elektroencefalograficznego (EEG)
emitowanego przez ludzki mózg.
W dalszych pracach przewiduje się budowę modelu sprzętowego systemu oraz
przeprowadzenie testów, które zweryfikują jego działanie.

Literatura
[1] E. Radziszewska-Zielina, A. Sobotka, E. Plebankiewicz, K. Zima: „Wstępna
identyfikacja i ocena parametrów wpływających na wydajność układu operator-maszyna
do robót ziemnych”, Budownictwo i Architektura, 2013, nr. 12(1), s. 53-60
[2] K.Sadeghi, A. Banerjee, J. Sohankar: „SafeDrive: An Autonomous Driver Safety
Application in Aware Cities”, S.K.S. Gupta; iMPACT Lab, CIDSE, Arizona State
University
[3] S. Paszkiel: „Akwizycja sygnału EEG przy użyciu Neurosky Mindwave Mobile na
potrzeby procesów sterowania realizowanych z poziomu systemu android”, Academic
Journals Poznan University of Technology, 2015, nr. 84, s. 237–244
[4] M.Kołodziej, P. Tarnowski, A. Majkowski, R. J. Rak, D. Dec: „Rejestracja i analiza
sygnału EEG na użytek neuromarketingu”, Przegląd Elektrotechniczny, 2015, nr. 91,
str. 9-12
[5] M. Jukiewicz, J. Merkisz, B. Orszulak: „Analiza stanu psychofizycznego kierowcy
w warunkach rzeczywistych i symulacyjnych”, Logistyka, 2014, nr. 5, str. 655-660
[6] A. Broniec, J. Chodak: „Sterowanie prostym urządzeniem elektrycznym za pomocą
sygnału EEG”, Automatyka, 2009, nr. 13, str. 1059-1067
[7] D. Jasiulek, J. Świder: „Mechatronic systems in mining roadheaders - examples of
solutions” Miesięcznik Pomiary Automatyka Robotyka (ISSN1427-9126, Indeks
339512), nr 1/2013
[8] D. Jasiulek, K. Stankiewicz, M. Woszczyński: Intelligent self-powered sensors in the
state-of-the-art control systems of mining machines. Archives of Mining Science Vol
61, No 4 (2016)
[9] S. Jendrysik, D. Jasiulek, K. Stankiewicz: System sterowania ścianowym przenośnikiem
zgrzebłowym. Maszyny Górnicze nr 1(141)/2015. s. 29-32

ISSN 2450-9442

MASZYNY GÓRNICZE NR 2/2017

79

SYSTEMY STEROWANIA, MONITORINGU I DIAGNOSTYKI
[10] M. Kostka, Ł. Krzak, A. Gawliński, D. Jasiulek, M. Latos, J. Rogala-Rojek,
K. Stankiewicz, S. Bartoszek, S. Jendrysik, J. Jura: Systemy monitoringu, diagnostyki
i sterowania maszyn górniczych. Masz. Gór. 2015 nr 3 s. 88-96, ISSN 0209-3693
[11] http://www.toyota.co.jp/ (15.05.2017)
[12] http://www.corporate.ford.com (15.05.2017)
[13] http://www.bmw.com (15.05.2017)
[14] http://www.neurocom.ru (22.05.2017)
[15] http://www.neuro-innovation.pl (22.05.2017)
[16] http://www.trans-cranial.com (05.06.2017)
[17] http://www.neurosky.com (30.05.2017)
[18] Wyższy Urząd Górniczy: Ocena stanu bezpieczeństwa pracy, ratownictwa górniczego
oraz bezpieczeństwa powszechnego w związku z działalnością górniczo-geologiczną
w 2015 roku, http://www.wug.gov.pl/download/6178.pdf (05.06.2017)

ISSN 2450-9442

MASZYNY GÓRNICZE NR 2/2017

80

