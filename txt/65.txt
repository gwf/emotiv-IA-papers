Inonu University Journal of Art and Design (2018) ISSN: 1309-9876, E-ISSN: 1309-9884

Available online at http://dergipark.gov.tr/iujad

Inonu University Journal of Art and Design
Faculty Homepage: http://www.inonu.edu.tr/tr/gsf

Araştırma Makalesi

Research Article

Bilimsel Çalışmaların Geleceğin Giyim Tasarımına Olası Etkileri
The Effects of Scientific Studies on the Future Fashion
Başak Özkendirci
a

a,*

Dr. Öğr. Üyesi, Altınbaş Üniversitesi Büyükdere Cad. No:147 Şişli, İstanbul, 34349, Türkiye
Article history:

Received 19-11-2018/ Accepted 07-03-2019

ÖZET
Kimyasal boyaların keşfedilmesi, rejenere liflerin
geliştirilmesi ve çözgülü örme teknolojisi moda dünyası
üzerinde önemli etkiler yaratmıştır. Yakın zamanda
geliştirilen teknikler ve malzemeler moda tasarımlarını
etkilemeye devam etmektedir. Son yıllarda dijital baskı
teknolojileri, tekstil baskı üretiminin dinamiklerini ve
basılı
tasarımların
tarzını
değiştirmiştir.
Moda
tasarımcıları üç boyutlu yazıcılar kullanarak ürettikleri
aksesuarları ve giysileri defilelerinde kullanmaktadır.
Biyomateryaller, nanoteknoloji, mekatronik, nesnelerin
interneti, mikro işlemciler, yapay zekâ, hologram
teknolojileri, enerji depolama sistemleri geleceğin sosyal
hayatını ve ekonomisini değiştirecek teknolojiler olarak
görülmektedir. Bu alanlarda yapılan araştırmaların
geleceğin moda tasarımlarını ve moda endüstrisini
etkileyeceği açıktır.
Makale; moda tasarımcıları, tekstil tasarımcıları, trend
araştırmacıları ve tekstil sektörüne hizmet veren
kuruluşular için geleceğe yönelik bir vizyon sunmayı
amaçlamaktadır. Bu amaçla tekstil alanında etkili olacağı
düşünülen araştırmalar hakkında yayınlar taranarak veri
toplanmış ve toplanan veriler kalitatif bir yaklaşımla
değerlendirilmiştir.
Farklı
bilim
alanlarında
gerçekleştirilen ve giyim endüstrisiyle ilişkilendirilen
araştırmalardan
örneklerin
aktarıldığı
makalede,
geleceğin moda dünyasında yaşanacak değişimler
hakkında öngörüler geliştirilmiştir. İlk bölümünde
geleceğin üretim anlayışını değiştireceği düşünülen yeni
üretim teknolojileri aktarılmıştır. İkinci bölümde yeni
nesil malzemeler biyomateryaller ve nanomateryaller
başlıkları altında açıklanmıştır. Üçüncü bölümde giyime
adapte edilebilen teknolojilere yer verilmiştir. Son
bölümde ise günümüzde gerçekleşen yeniliklerin, moda
tasarımı açısından geleceğin kullanıcısının günlük
yaşamını
nasıl
etkileyeceğine
dair
bir
vizyon
oluşturulmuştur.

ABSTRACT
The discoveries like the development of chemical dyes, or
regenerated fibers have had important effects on the
fashion world. Recently developed techniques and
materials continue to affect fashion designs. Digital
printing technologies have changed the dynamics of textile
printing production.
Biomaterials,
nanotechnology,
mechatronics,
microprocessors, artificial intelligence are seen as
technologies that will change the social life and economy
of the future. It is clear that the researches in these areas
will affect the fashion design of the future and the fashion
industry.
The article aims to provide a future vision for fashion
designers, textile designers, trend researchers, and the
fashion industry. For this purpose, data about the studies
which are thought to be effective in the textile field were
collected and the collected data were evaluated with a
theoretical approach. In the article where the examples
from the researches related to the clothing industry from
different disciplines are conveyed, the predictions about
the changes in the fashion world of the future are being
developed. As a result of the article, a futuristic vision has
been created about how the innovations in the present day
will affect the daily life of the future user in terms of
fashion design.
Keywords: Biotextiles, Nanotextiles, Wearable
Electronics, Intelligent Textiles, Soft Robotics, Future
Fashion

Anahtar Kelimeler: Biyotekstiller, Nanotekstiller,
Giyilebilir Elektronikler, Akıllı Tekstiller, Giyilebilir
Robotlar, Geleceğin Modası.

BİLİMSEL ÇALIŞMALARIN GELECEĞİN GİYİM TASARIMINA OLASI
ETKİLERİ
GİRİŞ:
İnsanoğlunun yeni, farklı, konforlu ve güzel olana sahip olma arzusu, tasarım araştırma
geliştirme çalışmalarının itici gücü olmuştur. Rahip William Lee’nin 1589’da icat ettiği çorap
örme tezgâhının ilk ürünlerini giyen Kraliçe I.Elizabeth’in, örme çorabın inceliği, esnekliği ve
rahatlığından çok etkilendiği için bir daha asla dikilmiş dokuma çorap giymek istemediği
bilinmektedir (Özkendirci, 2009:5). İngiltere Kraliçesi Victoria ise İmparatoriçe Eugenie’e
kızının düğününde Sir William Henry Perkin’in 1856 yılında yanlışlıkla keşfettiği kimyasal boyar
madde ile renklendirilmiş, mor bir elbise giymesini tavsiye etmiştir (Fukai, 2005:16). Naylon
* Başak Özkendirci.Corresponding author. Tel.: +905355763512.
E-mail address: basak.ozkendirci@altinbas.edu.tr
http://dx.doi.org/10.16950/iujad.436104

Inonu University Journal of Art and Design (2018) ISSN: 1309-9876, E-ISSN: 1309-9884

çoraplar üretilmeye başlandıktan kısa bir süre sonra ayda 30 milyon çifti aşan satış rakamlarına
ulaşmıştır. İkinci Dünya Savaşı sırasında Amerikalı kadınların çorap bulamadıkları için
bacaklarının arkasına kalemle dikiş izi resmettikleri bilinmektedir (Cutlip, 2015). Üretim
teknolojilerinde, malzeme araştırmalarında gerçekleşen buluşların, her dönemde moda
eğilimlerini ve tasarımlarını etkilediği yadsınamaz bir gerçektir.
Terzilerin dükkanlarından konfeksiyon atölyelerine oradan da entegre fabrikalara taşınan giyim
üretimi, günümüzde hammaddeden perakendeye uzanan süreçleri kapsayan temel endüstri
alanlarından biri haline gelmiştir. Alanlarındaki yeniliklerden geri kalmanın sistemin dışında
kalmaya yol açacağının bilincinde olan tüm sektörler bilimsel gelişmeleri yakından takip
etmektedir. Son yıllarda gerçekleşen yenilikler, üretim süreçlerinde hızlı değişimlere yol
açmaktadır. Günümüzde yapılmakta olan araştırmaların yakın gelecekte moda dünyasını nasıl
etkileyeceği konusunda yeterli ve kapsamlı akademik araştırma bulunmamaktadır. Tekstil,
farklı bilim alanlarında elde edilen buluşların hızlı bir şekilde ürüne dönüşmesine olanak tanıyan
bir üretim alanıdır. Bu nedenle moda ve tekstil endüstrisinin diğer bilim alanlarıyla etkileşimini
konu alan araştırmaların disiplinlerarası çalışmalara katkı sağlayacağı düşünülmektedir.
Makalede son on yıl içerisinde gerçekleşen buluşların moda tasarımı ve moda endüstrisi
üzerindeki etkileri doğrultusunda,
günümüzde yapılmakta olan ve gelecekte moda
endüstrisinin farklı aşamalarında köklü değişiklere yol açacağı düşünülen bilimsel
araştırmalardan örneklere yer verilmiştir. Örnekler; tekstil üretim teknolojilerinde gerçekleşen
yenilikler, tekstil alanında kullanılabilecek yeni nesil malzemeler konusundaki araştırmalar,
teknik tekstiller ve akıllı tekstilller başlıklar altında gruplandırılmıştır.
Materyal:
Son yıllarda nanoteknoloji, biyoteknoloji, doku teknolojisi, elektronik, mekatronik gibi farklı
bilim alanlarında gerçekleştirilen araştırmalar içerisinde tekstil ve moda alanlarıyla
ilişkilendirilen araştırmalar belirlenmiştir. Farklı bilim alanlarında gerçekleşen gelişmeleri moda
ve tekstil endüstrisiyle ilişkilendiren kamuoyu duyuruları için internet kaynaklarından
yararlanılmış, ilgili bilim alanının çalışmalarıyla ilgili bilgiler akademik yayınlardan
alıntılanmıştır. Geleceğe yönelik kurgular tasarımcı bakış açısıyla değerlendirilmiştir.
Yöntem:
Makalenin genelinde kalitatif çalışma yöntemi benimsenmiştir. Araştırma kapsamında elde
edilen bilgiler niteliklerine uygun olarak sınıflandırılmış ve tasarımcı bakış açısıyla
yorumlanmıştır. Fütürist tasarım örneklerine de yer verilen çalışmada moda alanındaki
gelişmelerin gelecekte kullanıcının gündelik yaşama nasıl yansıyacağına dair kurgusal
öngörüler geliştirilmiştir. Gelişmelerin moda tasarım disiplinin konumu ve tasarımcının
niteliklerinin geliştirilmesi konusunda yaratacağı değişiklikler tartışmaya açılmıştır.
1. Üretim Teknolojileri
Sanayi devriminden günümüze dek üretim teknolojileri, daha hızlı, daha kaliteli, daha ucuz,
daha çeşitli ürünler geliştirmeye odaklanmıştır. Doğal kaynakları hızla tüketirken çevre
kirliliğinin hızla artmasına neden olan bu stratejinin sürdürülmesi mümkün görülmemektedir.
Dünyanın geleceği açısından üretim teknolojilerinin, daha az enerji, kaynak ve işgücü
kullanarak daha az karbon salınımı yapması gerekmektedir. Üretim esnasında kullanılan
malzemelerin ve uygulanan proseslerin gerek üretimde çalışan işçilerin gerekse son kullanıcının
sağlığına zarar vermemesi de üretim teknolojileri açısından önemli bir kriter haline gelmiştir.
Basım yayın endüstrisini kökten değiştiren dijital baskı teknolojilerinin tekstile adapte
edilmesiyle birlikte, tekstil baskı endüstrisinde de büyük bir değişim başlamıştır. Klasik baskı,
boyama ve apre yöntemleri, tekstil endüstrisinin en fazla su kirleten işlemleridir. Tencate
firmasının geliştirdiği yeni nesil yazıcı, tekstil boyar maddeleri kumaş üzerine püskürterek
desen uygulaması yapmakla birlikte, bitim işlemlerinde kullanılan kimyasalları ve
nanopartükülleri de püskürterek kumaşa aktarabilmektedir. Bu sayede sadece baskı değil aynı
zaman da apre işlemlerinin de tek bir makinede kısa sürede ve en az fire ile uygulanması
mümkün hale gelmiştir. Tencate yazıcılar geleneksel yöntemlere göre enerjiden %60 oranında,
sudan % 80 oranında, boyarmaddeden %90 oranında tasarruf etmekte, çevresel atıklarda %90
oranında azalma sağlamaktadır (Özkendirci, 2016:23). Uzun metrajlı üretim yapan klasik baskı

68

Inonu University Journal of Art and Design (2018) ISSN: 1309-9876, E-ISSN: 1309-9884

teknolojilerinden farklı olarak yeni baskı teknolojileri, kısa metrajlı üretime olanak
sağlamaktadır. Klasik üretimlerdeki renk kısıtlamaları ve ince detayların aktarılmasındaki
zorluklar da yeni baskı teknolojileriyle birlikte ortadan kalkmıştır. Hızlı değişen koleksiyon
yenileme akışı açısından oldukça elverişli olan bu üretim teknolojisi sayesinde, desen tasarımı
alanında tasarımcı ihtiyacının artacağı öngörüsü oluşmaktadır.
Örme teknolojilerindeki gelişmeler sayesinde günümüzde konfeksiyon gerektirmeyen giyim
üretimi yapılabilmektedir. ‘fully fashion’ adı verilen örme makinelerinde, bir elbise, kolları,
yakası ve bedeniyle bir bütün olarak örülebilmektedir. Nike firmasının katkılarıyla geliştirilen
‘flyknit’ örme teknolojisi ise onlarca farklı parçadan oluşan bir spor ayakkabının üretim
prosesini kısaltmakla birlikte yüksek performans sergileyen, hafif ve rahat ayakkabıların
üretilmesine olanak sağlamaktadır. “Fully fashion örme teknolojisiyle birlikte değişen ürün
tasarım anlayışı flyknit teknlojisiyle doruk noktasına ulaşmıştır (Adam,2016).” Kesim ve dikim
için harcanan süre ve emeğin ortadan kalkmasını sağlayan bu üretim teknolojisi sayesinde,
hammaddenin tamamı ürüne dönüşmektedir. Örme teknolojisindeki bu gelişme, tekstil
tasarımcısı profilini de etkilemiştir. Ürünün bir bütün olarak üretilebildiği bu teknolojilerle
birlikte, kumaş tasarımcısı-moda tasarımcısı ayrımı ortadan kalkmıştır. Dolayısıyla endüstrinin
tasarımcıdan beklentileri de artmıştır. Günümüzde bu alanda hizmet verecek bir tasarımcının
iplikten nihai ürüne kadar her aşamayı tasarlayabilmesi,
ürünleri üç boyutlu olarak
kurgulayabilmesi ve üretimin teknik çözümlemelerini yapabilmesi beklenmektedir.
Teknolojisi hızla gelişen üç boyutlu yazıcılarla günümüzde gerçek boyutlu bir binayı yazmak
veya bir vücut organını yazmak mümkün hale gelmiştir. Tasarımcılar üç boyutlu yazıcılarla
ürettikleri giysileri ve aksesuarları podyumlarda sergilemektedir. Üç boyutlu yazıcı teknolojisi,
kullanıcının internet üzerinden satın alacağı dijital ürün dosyasını veya uygun yazılım üzerinden
bizzat kendi tasarladığı ürünü, evindeki yazıcıyı kullanarak üretebilmesine olanak sağlayacak
şekilde geliştirilmektedir.
Bu gelişmeler, aynı üründen binlercesinin üretilerek farklı lokasyonlara gönderildiği hazır giyim
endüstrisinin tamamen değişeceğini göstermektedir. Büyük boyutlu üretim yapma
zorunluluğunu ortadan kaldıran bu teknolojiler sayesinde tüketiciler, kişiye özel tasarımları
ulaşılabilir fiyatlara elde edilebilecektir.
2. Yeni Nesil Malzemeler
Üretim teknolojilerindeki gelişmelerin, geleceğin moda endüstrisini şekillendirmesi
kaçınılmazdır. Ancak moda alanındaki en büyük sıçramayı laboratuvar ortamında geliştirilen
yeni nesil malzemelerin gerçekleştireceği düşünülmektedir. Yeni nesil tekstil malzemeleri
konusunda üniversiteler ve özel sektör önemli yatırımlar yapmakta ve konuyla ilgili her geçen
gün yeni bir makale yayınlanmakta, yeni bir patent alınmaktadır. Yakın süreçte çeşitli
kaynaklarda yayınlanmış olan ve geleceğin modasını etkileyeceği düşünülen yeni nesil
malzemeler biyomalzemeler ve nanomalzemeler başlıkları altında incelenmiştir.
2.1.

Biyomalzemeler

Uzun vadeli kullanımda sağlığa zararlı oldukları ortaya çıkan sentetik malzemeler nedeniyle
doğal hammaddelere yönelen insanlar, bu kez hızla tükenen kaynak sorunuyla karşı karşıya
kalmıştır. Atıkları doğada kolaylıkla yok olabilen, çevreye, hayvanlara ve insan sağlığına zarar
vermeden seri olarak üretilebilen, sürdürülebilir hammadde arayışları hız kazanmıştır. Yüksek
nem çekme kabiliyeti nedeniyle giyim üretiminde en çok tercih edilen doğal lif olan pamuk,
üretiminde yüksek miktarda pestisit kullanılan ve bol suyla yetiştirilen bir bitkidir. Pamuk
aslında; üretiminde kullanılan kimyasallarla üretildiği tarlanın toprağını, yakınındaki yeraltı su
kaynaklarını, ağartıcı kimyasalların ve boyar maddelerin karıştığı akarsuları ve tenine temas
ettiği tüketiciyi zehirleyen ‘doğal’ bir hammaddedir (Chapagain vd., 2005:16). Gelişen rejenere
elyaf üretim teknikleriyle birlikte hayatımıza giren bambu, viskoz, seacell, lenpur, soya ipeği
gibi insan yapısı lifler, kullanıcıya doğal liflerin üstün özelliklerini sunmakla birlikte daha az su
sarfiyatıyla üretilebilmektedir. Doğada lif formuna sahip olmayan protein ve selülozun,
tekstilde kullanılabilir lif haline getirilmesi tekstil malzemeleri endüstrisine yeni bir dönem
başlatmıştır. Günümüzde gerçekleştirilmekte olan malzeme araştırmaları ise giyim
tasarımcılarının yepyeni bir dünya görüşü kazanmalarını gerektirmektedir.

69

Inonu University Journal of Art and Design (2018) ISSN: 1309-9876, E-ISSN: 1309-9884

Biyoloji mühendisliği ve doku mühendisliği alanlarında yapılan araştırmalar, organik
malzemelerin laboratuvar ortamında üretilmesine, hatta bu malzemelerin üç boyutlu
yazıcılarda kullanılmasıyla form kazanmasına olanak tanımaktadır. Laboratuvarlarda üretilen
bu malzemelerin estetik ve işlevsel özelliklerinin geliştirilmesi de mümkündür. Bilindiği üzere;
deri tabaklama işleminde kullanıllan krom tuzları milyonlarca insanı zehirli kirliliğe maruz
bırakmaktadır (Bharagava, 22). Vegan tüketiciler tarafından kullanılmayan hayvansal ürünlerin
yanı sıra hayvan hakları açısından kullanılması etik olmayan hayvansal ürünlerin yakın
gelecekte laboratuvar ortamında üretilerek moda endüstrisinde kullanılması artık ütopik bir
kurgu değildir. Ayrıca ikinci deri(second skin) adı verilen yapay dokuların ve biyolojik
malzemelerin yakın gelecekte tıbbi alanlarda tedavi aracı olarak kullanılacağı öngörülmektedir
(Qin, 2015:68).
Doku mühendisleri inekten alınan deri dokusunu laboratuvar ortamında üretmeyi başarmış,
ürettikleri kültür deriyle ilgili çeşitli patentler almışlardır. Kültür deri; laboratuvar ortamında
üretilebilmesi nedeniyle hayvan dostudur. Doğal yollarla elde edilen deriye göre oldukça az
enerji ve kaynak harcanarak üretilmesi nedeniyle çevre dostudur. Deri üretiminde
kullanılmakta olan toksik kimyasalları içermemesi nedeniyle de kullanıcı dostudur. (Chua,
2014).
Mühendis ve girişimci Julian Melchiorri’nin ipek lifleriyle geliştirdiği sentetik biyolojik yaprak,
gerçek bir bitki yaprağı gibi ortamdaki karbon dioksiti absorbe edip oksijen üretebilmektedir.
Sentetik biyolojik yaprak uzun süreli uzay yolculuklarının gerçekleşmesini sağlayacak malzeme
olarak görülmektedir (Hobson, 2014). Binaların dış yüzeylerinin fotosentez yapabilen sentetik
biyolojik yapraklarla kaplanmasının yok edilen ormanlara bir alternatif oluşturması umut verici
bir fikirdir. Giydiğimiz yağmurluk sayesinde karbon ayak izimizi küçültebileceğimiz fikri ise
doğaya duyarlı bir kullanıcı için oldukça heyecan vericidir.

Şekil 1. Fotosentez yapan yarı sentetik biyolojik yaprak kaynak: (Hobson, 2014).
“İnsanların değişen eğilimlerle birlikte birkaç ay giydikten sonra kullanmadıkları tekstiller,
neden uzun yıllar dayanıklı kalacak şekilde üretilir?” sorusuna odaklanan moda tasarımcısı
Aniela Hoitink, canlı malzemelerden oluşan bir kumaş geliştirmek üzere araştırmalar
yapmaktadır. Mycelium adı verilen bir tür mantarın köküyle yapılan çalışmalar neticesinde elde
edilen ‘canlı’ tekstiller, alışılmışın dışında özellikler sergilemektedir. Sadece ürün için gereken
miktarda malzemenin üretilebilmesi, malzemenin kendi kendisini tamir edebilmesi, kısa bir
sürede doğada kolaylıkla yüzde yüz çözünmesi, doğal olarak antibakteriyel olması MycoTEX
adı verilen ürünün üstün özelliklerinden bazılarıdır (Hoitink, 2018). Kullanıcının üzerinden
çıkarttığı gömleği bahçesindeki toprağa attığı ve toprakta çözünen gömleğin bahçe bitkilerini
beslediği bir gelecek çok uzak görünmemektedir.
MIT Media Laboratuvarında çalışan araştırmacılar; ağ yapılı sentetik kumaşa dahil ettikleri
‘Bacillus Subtilis Natto’ bakterileri sayesinde, kullanıcının ten yüzeyindeki neme tepki veren bir
ürün geliştirmiştir. Baskı yoluyla kumaşta bulunan üçgen kanatçıklara aktarılan bakteriler,
tende nem oluşmasına milisaniyeler içinde tepki göstererek genişlemekte, kumaş üzerindeki
kanatçıklar bakterilerin genişlemesiyle birlikte açılmaktadır. Nem kuruduğunda bakteriler
daralmakta ve kumaş yüzeyindeki kanatçıklar yeniden kapanmaktadır. Bu yöntemle kendi
iklimlendirme sistemine sahip bir ürün ortaya çıkmaktadır (Peterson, 2016). Kullanıcının sabah

70

Inonu University Journal of Art and Design (2018) ISSN: 1309-9876, E-ISSN: 1309-9884

serinliğinde giydiği motifli ceketi, öğlene doğru sıcaklık arttıkça motiflerin içinde delikler
oluşacak şekilde açılarak dantel benzeri bir kumaşa dönüşmesi, kullanıcı için son derece işlevsel
bir özellik sunmakla birlikte tasarımcı için de oldukça estetik bir tasarım unsuru ortaya
koyacaktır.
Biyomalzemeler bölünme veya üreme yoluyla çoğalabilmekte, kendisini onarabilmekte
kullanıcının gereksinimleri doğrultusunda form değiştirebilmektedir. Klasik kumaş üretim
süreçlerine gerek duyulmamasıyla birlikte düşük maliyetle üretilebilecek olan biyomalzemeler,
doğada kolaylıkla çözünebileceği için karbon salınımını azaltacak malzemeler olarak
görülmektedir.

Şekil 2. Alexander McQueen’in DNA’sından üretilen deri çanta. kaynak: (Berman, 2017).
Yakın gelecekte biyomühendisler ve doku mühendisleri laboratuvar ortamında ürettikleri kültür
derileri veya yaşayan kumaşları moda tasarımcılarının hayal güçlerine teslim edecektir. Moda
tasarımcısı Tina Gorjanc'ın 2010 yılında intihar eden ünlü moda tasarımcısı Alexander Mc
Queen’in saç telinden aldığı DNA örneğini laboratuvarda çoğaltarak elde ettiği kültür deri ile
ürettiği çantalar gerçek bir insan derisinin özelliklerine sahiptir. Tina Gorjanc, güneşte
bronzlaşabilen, gözenekleri ve çilleri olan çantalarına yeni tasarımlarında dövmeler yapmayı
planlamaktadır (Berman, 2017). Gorjnak’ın kültür insan derisi çanta girişiminin etik yönü
tartışmalıdır ancak biyomalzemeler ile moda alanında neler yapılabileceğini yansıtması
açısından dikkate değer bir çalışmadır.
Biyolojik malzemelerden üretilen canlı kumaşlar tasarımcıları heyecanlandırırken
biyomühendisler biyolojik bilgisayar araştırmaları üzerinde çalışmaktadır. DNA ve RNA içeren
genetik materyalden yapılmış biyolojik transistörler, şimdiden bilgisayarların üç temel
işlevinden ikisini karşılayabilecek niteliktedir. Yeniden yazılabilir dijital veri saklama ve bilgiyi
hücreden hücreye iletme işlevlerini yerine getirebilen hücreler, biyolojik bir ortamda, mantık
olanaklarının elektronikte olduğu kadar sınırsız olduğunu göstermektedir. Biyolojik internetle
birleştirilebilen ve hücre gruplarının davranışlarının düzenlenebildiği biyolojik bilgisayarlar
insanoğlunun geleceğini şekillendirecek çığır açan buluşlar arasındadır (Myers,2018). Bedenin
üzerinde akıllı bir ikinci ten vazifesi görecek olan biyolojik kumaşlar ile nasıl giysiler
tasarlanabileceğini bu günden hayal etmek bile güç görünmektedir.
2.2. Nanomalzemeler
10-9m. ölçeğinde gerçekleşen çalışmalar Yunanca’da cüce anlamına gelen “nano”(νάνος) ön
ekiyle adlandırılmaktadır. “Nanoteknoloji, nanometre ölçeğindeki şeyleri gözlemleme, ölçme,
manipüle etme ve üretme becerisidir.” (Mongillo, 2007:1). Tekstil, nano ölçekte birleştirme
çalışmaların ürüne dönüşen ilk örneklerinin geliştirildiği alanlardandır. Nano ölçekte maddelerin
elektrostatik stabilizasyon veya sterik stabilizasyon gibi metotlarla elyafa, ipliğe veya kumaşa
aktarılmasıyla nitelikleri geliştirilmiş ürünler elde edilmektedir. Yansımayı engelleyen,
ultraviyole ışınlarını veya infrared ışınları geçirmeyen, elektriği iletebilen, “yağ, toprak ve toz

71

Inonu University Journal of Art and Design (2018) ISSN: 1309-9876, E-ISSN: 1309-9884

iticiği olan, su geçirmeyen, nem tutabilen, alev almayı geciktiren, sinekleri uzak tutan,
kırışmayan, antibakteriyel, kendisini temizleyebilen, antistatik, form hafızası olan, kumaşların
bazıları piyasalarda zaten mevcuttur, bazıları da hala erken prototip aşamasındadır (Nasir,
Freidman, Wang, 2013:12).” Çok uzak olmayan bir gelecekte bilinen en güçlü doğal liften
yüzelli kat daha güçlü nanotüplerin kullanılmasıyla ipekten ince bir kumaşla balistik enerji
sapmasının da sağlanabileceği düşünülmektedir.
Nanotekstil terimini günümüzde algılandığı şekliyle sadece tekstil malzeme ile nano ölçekte
malzemenin birleştirilmesiyle elde edilen malzemelerle sınırlandırmak yetersiz bir
değerlendirme olacaktır. Nanoteknoloji, nanosistemler, nanobiyoteknoloji, nanobiyonikler,
nanofarmakoloji, nanorobotlar geleceğin araştırma alanları olarak görülmektedir.
Güneş ışınlarından veya beden hareketlerinden enerji üretme ve depolama özelliklerine sahip
kumaşlarla ilgili araştırmalar, giyilebilir teknolojilerin gerektirdiği enerji ihtiyacını
karşılayabilecek şekilde kurgulanmaktadır. Bilişim teknolojilerinin temel taşı olan
transistörlerin nano boyutta üretilebilmesi, esnek, dayanıklı, katlanabilen hatta yıkanabilen
elektroniklerle, veri depolama, veri aktarma ve veri yönetme özellikleri sunan tekstil
ürünlerinin geliştirilmesinin de önünü açmaktadır.
Giyilebilir bilgisayar teknolojisinin ardındaki vizyon, gelecekteki elektronik sistemlerin günlük
kıyafetlerimizin ayrılmaz bir parçası olmasını öngörmektedir. Giyilebilirlikle ilgili özel
gereksinimleri karşılayan bu sistemler, kullanıcılarının ve kendilerinin etrafındaki durumun
davranışlarını ve davranışsal durumlarını, otomatik olarak tanımaları ve bu bilgileri sistemlerin
konfigürasyonunu ve işlevselliğini ayarlamak için kullanmaları ile karakterize edilecektir
(Stoppa vd., 2014:1). Bedenimizdeki değişimleri en yakından takip eden nanotekstillerin,
erken teşhis ve önleyici tedavi açısından önemli bir fark yaratacağı öngörülebilir.
Nanofarmakoloji alanında gerçekleştirilen araştırmalar yakın zamanda vücudumuzun
gereksinim duyduğu vitaminleri veya sürekli olarak kullanmamız gereken ilaçları, tenimizle
temas eden tekstillerden alabileceğimizi işaret etmektedir (Duncan, 2006:44).
Nanobiyomühendislik alanında gerçekleştirilen selülozik nanomalzeme araştırmaları ise
yukarıda aktarılan tüm nanotekstil kazanımlarının kullanıcıya pamuğun doğal tuşesinde
sunulmasını sağlayacak çalışmalardır.
Nano-Gelecek kitabının yazarı J.S.Hall, nanotüplerle üretilecek 5 mikron kalınlığındaki ve iki
çay kaşığı su ağırlığındaki nanogiysiyi şöyle tanımlamaktadır:
“Kumaş, içi boş ve vakumlu plakalarla ışınımı ve ısı aktarımını engeller. Vücudunuzun ürettiği
ısıdan veya gün ışığından enerji üretir. Su altında oksijeni ayrıştırarak kullanıcının nefes
almasını sağlar. Sanal gerçeklik, bilgi işlem, iletişim gibi işlevleri ve çok daha fazlasını
gerçekleştirebilecek cihazlar, nanogiysinin hacminin yüzde birine sığdırılabilir. Yüksek
çözünürlüklü optik nano-aynalarla veya faz sıralı optiğiyle kaplı kumaşlarla kullanıcı istediği
görüntüyü, hologramı yansıtabilir, hatta görünmez olabilir” (Hall, 2009:146).
3. Giyilebilir Teknolojiler
Saat, telefon gibi araçları yanlarında taşıyabilmek için daha küçük, daha hafif kompakt ve
taşınabilir şekilde geliştiren insanların, yaşamlarını kolaylaştıran teknolojileri üzerlerinde
taşıyabilecekleri şekilde geliştirme eğilimleri devam etmektedir. Bu bölümde teknolojinin,
mobil, giyilebilir ve işlevsel olmasını sağlayan temel parçalara yer verilmiştir. Ayrıca bu temel
parçaların amaca hizmet edecek şekilde bir arada ve uyumlu çalışmasını organize edecek
sistemler aktarılmıştır.
3.1.

Elektronik Tekstiller

Bir İtalyan firması tarafından satışa sunulan teknolojik yeniliklerle donatılmış spor kesimli
ceket, James Bond filmlerini çağrıştırmaktadır. Kullanıcıya; Yüksek çözünürlüklü (HD) kamera,

72

Inonu University Journal of Art and Design (2018) ISSN: 1309-9876, E-ISSN: 1309-9884

zaman atlamalı video kaydedici (VCR), küresel yer belirleyici (GPS) takip cihazı, sinyal bozucu,
temassız iletişim standardı (NFC) işlevlerini sunan ceket, yeniden şarj edilebilir batarya ile
çalışmaktadır (Montenegro, 2017). Bond ceketi gibi elektronik teçhizatla donatılmış işlevsel
kumaş, giysi ve mekân tekstilleri ‘elektronik tekstiller’ olarak adlandırılmaktadır. Elektronik
teçhizatın tekstilde kullanılabilmesi için öncelikle, cihazların gereksinim duyduğu enerji, ürün
dahilinde karşılanabilmelidir. Veri ve enerjinin aktarılması ve depolanması gereklidir. Tekstile
entegre edilecek cihazlar küçük, hafif, hatta esnek olmalıdır ve az enerji tüketmelidir.
Güç kaynakları, üzerinde en fazla araştırma yapılan konulardan biridir. Esnek termoelektrik
jeneratörleri ile nanoteknolojinin bir arada kullanılmasıyla bağımsız olarak kendi elektriğini
üretebilen kumaşlar ve giysiler gerçekleştirilebilmektedir (Francioso vd., 2013:32). Beden
hareketlerinden kinetik enerji üretilmesi, vücut ısısından enerji elde edilmesi ve güneş ışığı,
yağmur, rüzgâr gibi kullanıcının çevresindeki doğal kaynaklardan enerji elde edilmesi, esnek
termoelektrik jeneratörleriyle mümkün hale gelmiştir. Tasarımcı Pauline Van Dongen’ın
giyilebilir solar elbise (Wearable Solar Dress) tasarımları ve tasarımcı Diana Eng’in piezoelektrik
elbise (Piezoelectric Dress) tasarımları, kendi enerjisini üretebilen giysilerin ilk
örneklerindendir.
Elektronik teçhizatın tekstile adaptasyonu için gerekli olan ikinci önemli işlev: bilginin ve
enerjinin iletilmesidir. Tekstilde bilgi ve enerji iletimi konusunda yapılmakta olan
araştırmalardan bir kısmı iletken metal monofilamentlerin veya çeşitli kaplamalarla (metal
tuzları, galvanik maddeler vb.) iletken hale getirilen tekstil liflerinin iplik olarak kullanılmasına
odaklanmaktadır. Bu iplikler, dokunarak veya örülerek kumaş haline getirilebilmektedir.
Yapısal olarak iletken özellikler taşıyan kumaşların haricinde iletken ipliklerin nakış yoluyla
kumaş yüzeyine adapte edilmesi de mümkündür. Bu tip ürünler, güç kaynağından cihaza enerji
akışı sağlayabilmektedir. Washington Üniversitesi’nde geliştirilen bir iletken kumaşta herhangi
bir cihaza bağlı olmaksızın manyetik olarak bilgi kodlanabilmiş ve bilgi depolanabilmiştir (Chan,
2017). Devam eden araştırmalar; iletken yapının tenle temasını engelleyecek ve kumaş
yüzeyinden fark edilmeyecek, dikilebilir, yıkanabilir, esnek kumaşların geliştirilmesine
odaklanmaktadır. Kumaşta iletkenliği sağlamak konusundaki başka bir araştırma alanı ise
iletken mürekkep kullanımıdır. Serigrafi, püskürtme veya transfer yöntemleriyle kumaşa
aktarılan yüksek iletkenliğe sahip metal içerikli boyar maddeler ile bilginin ve enerjinin
iletilmesi gerçekleşmektedir. Dupond firması tarafından geliştirilen ve termoplastik poliüretan
(TPU) üzerine uygulanan iletken boyarmadde, istenilen kumaş üzerine transfer
edilebilmektedir. Dupond firması, geliştirdiği iletken mürekkebi, esneyebilen elektronik
mürekkep (Strechable Electronic Ink) adıyla satışa sunmuştur.
Elektronik tekstillerin kullanıcıya fayda sağlayabilmesi, kullanıcının bedeni ve çevresiyle ilgili
veri toplanmasıyla ilişkilidir. Farklı değişkenlere duyarlı sensörlerin tekstillere adaptasyonu
konusunda yapılan araştırmalar sonucunda, esnek sensörler geliştirilmiştir. Bedenle temas
ederek vücut parametrelerini algılayan bu sensörler, kullanıcının sağlığıyla ilgili veriler
toplayabilmektedir (Stoppa vd., 2014).
Sensörlerin topladıkları verilerin anlamlı ve kullanılabilir bir bilgiye dönüşebilmesi için analiz
edilmesi gerekmektedir. Bilginin bir iletişim ağına aktarılarak, verilerin analiz edilebileceği
merkezlere iletilmesini veya tekstil ürünü bünyesinde analiz edilerek anlamlı sonuçlar elde
edilmesini mümkün hale getiren araştırmalar yapılmaktadır. Kullanıcıyı mobil anten haline
getiren ve bilgiyi radyo freakslarıyla aktarabilen kumaşlar ya da doğrudan internete
bağlanabilen kablosuz giyilebilir vücut ağları (wireless wearable body networks) ile veri
aktarımı sağlanabilmektedir (Priya vd., 2017; Arbia vd., 2017:5). Kullanıcının üzerinde taşıdığı
akıllı telefonuna aktarılan veriler, cep telefonlarına yüklenebilen çeşitli yazılımlar ile bağımsız
ve mobil olarak analiz edilebilmektedir.
Giyilebilir enerji hasadı, iletken tekstil malzemeleri ve giyilebilir sensörler alanlarında yapılan
araştırmalar, elektronik ekipmanların kullanıcının giyimden beklentilerine engel olmayacak
şekilde giyim ürünlerine adaptasyonunu sağlayan gelişmeler ortaya koymaktadır.

73

Inonu University Journal of Art and Design (2018) ISSN: 1309-9876, E-ISSN: 1309-9884

3.2.

Akıllı Tekstiller

Birçok kaynakta elektronik tekstiller ve akıllı tekstiller tanımları arasında net bir ayrım
bulunmamakta, bazı kaynaklarda iki terim aynı tanımı işaret etmektedir. Elektronik tekstiller
ve akıllı tekstiller arasındaki farkın verilerin işlenmesi aşamasında ortaya çıktığı söylenebilir.
Akıllı tekstiller, üzerine adapte edilen cihazları çalıştıracak enerjiyi jeneratörlerle üreten,
sensörlerle veri toplayan, enerjiyi ve bilgiyi ileten ve depolayan elektronik tekstillerin bir ileri
aşamasıdır. Akıllı tekstiller; verileri algılar, analiz eder, değişken koşullara adaptasyon sağlar
ve-veya tepki oluşturur. Örneğin; sensörler düzenli olarak kullanıcının kalp ritmini ölçer ancak
hangi alt ya da üst değerin tehlike oluşturduğunu tespit edemez. Sensörden gelen verileri
toplayan akıllı tekstil, bu verileri daha önce tanımlanan tehdit ve tehlike sınırları doğrultusunda
analiz ederek tehdit oluşturan durumda kullanıcıyı uyarabilir veya tehlike oluşturan durumda
ambulansı arayıp konum bildirebilir.
Akıllı tekstillerde verileri değerlendirerek tepki oluşturma komutunu veren mekanizma
giyilebilir bilgisayarlardır. Giyilebilir bilgisayar; “Vücutta taşınabilen, tamamen işlevsel, kendi
kendine yeten, bir bilgisayar.” olarak tanımlanmaktadır (Barfield vd., 2001:6). Giyilebilir
bilgisayarlar, sensörlerden gelen hareket verisini analiz ederek duruma göre sıkılaşan veya
esneyen akıllı sütyen (Smart Bra) örneğindeki gibi belirli bir görev için programlanmış, sınırlı
kapasiteye sahip bir yapıda olabilir (Phillips, 2014). Geniş kapasiteye sahip akıllı tekstiller,
kullanıcının vücut ısısı, su kaybı, nefes alışı gibi birden fazla sensörün verilerini tarayarak,
kıyafeti esneterek kullanıcının daha kolay hareket etmesini, gözeneklerini genişleterek
kullanıcının daha rahat nefes almasını sağlamak gibi karmaşık işlemleri bir arada
gerçekleştirecek şekilde programlanabilir.
Terleyen kullanıcının serinlemesini sağlayabilen akıllı tekstiller, canı dondurma çeken
kullanıcının dileğini de yerine getirebilir mi? Kablosuz beyin-bilgisayar arayüz sistemleri
(Wireless Brain-Computer Interface Systems) ile gelecekte bu da mümkün olabilecektir. “İnsan
elektroensefalogramının (EEG) nörofizyolojik sinyallerini ölçen beyin-bilgisayar arayüz
sistemleri, insan kullanıcının intensitesini çözmek ve harici cihazları veya bilgisayar
uygulamalarını kontrol etmek için komutlar üretmek üzere tasarlanmıştır.”(Lee vd.,
2013:218). Daha açık bir ifadeyle; kullanıcının zihnindeki komutları algılayabilen ve bu
komutları doğrudan internet bağlantısına sahip ev aletlerine, internet üzerinden en yakındaki
markete iletebilen bir arayüz geliştirilmiştir. Basite indirgendiğinde, ham beyin sinyallerini
bilgisayar mesajlarına dönüştüren bir çeviri cihazına benzetilebilecek olan kablosuz beyinbilgisayar arayüz sistemleri, hâlihazırda Emotiv firmasının ‘EEG Headset’ adıyla satışa sunduğu
kulaklıklarda kullanılmıştır. Jolimont Capital isimli Avustralya teknoloji firmasının beyinbilgisayar arayüz teknolojisiyle geliştirdiği akıllı şapka (Smart Caps) ise Avustralyalı maden
işçilerinin beyin dalgalarını izlemek için kullanılmaktadır (Ker, 2017).

Şekil 3. Beyin dalgalarını ölçen akıllı şapka. kaynak: (Ker, 2017).
Sanatçılar ve tasarımcılar tarih boyunca bilimsel araştırmaların tetikleyicisi olmuşlardır. Jules
Verne’nin aya yolculuk hayali yüzdört yıl sonra gerçekleşmiştir. Araştırmalar, Stan Lee’nin
1960’larda yarattığı Iron Man karakterinin gerçekleşmesi için fazla beklemeyeceğimizi
göstermektedir. Harici iskelet (exoskeleton) , giyilebilir robot (wearable robotics) veya
yumuşak robot (soft robotics) olarak adlandırılan sistemler; insan vücuduyla uyumlu eklemlere

74

Inonu University Journal of Art and Design (2018) ISSN: 1309-9876, E-ISSN: 1309-9884

sahip olan, kullanıcının duyuları ve beklentileriyle yönlendirilebilen, elektrikli motorlar,
pnömatik sistemler, kollar, hidrolikler ya da ekstremite sağlayan teknolojilerden oluşan,
giyilebilir hareketli makinelerdir. Kas sistemini destekleyen bu makineler kullanıcının gücünü
ve dayanıklılığını arttıracak şekilde tasarlanmaktadır (Mooney, 2017:6). Harici iskeletlerin ilk
örnekleri devasa, ağır, esnemeyen, karmaşık makinelerdi. Kullanıcının hareketlerine duyarlı ve
uyumlu olan bu makinelerin gerçek anlamıyla giyilebilmesini sağlayacak olan ise bir önceki
bölümde aktarılan giyilebilir elektronik alanında gerçekleştirilen buluşlardır. Doğal şekilleri
sorunsuz bir şekilde kaplayabilen, kumaşa dayalı, esneyebilen ve gerilebilen dokunsal sensörler
'akıllı' giyilebilir robotların geliştirilmesinde önemli bir rol üstlenecektir. Wyss Enstitüsü
Biyolojik İlham Mühendisliği’nde yapılan araştırmalar neticesinde elde edilen silikon tekstil
hibrit sensörler bu çalışmalara örnek gösterilebilir. Harekete karşı hassas olan bu sensörlerden
gelen elekriksel bilgiler, kumaşa entegre edilen ince ve esnek teller sayesinde, sert, hantal
arayüzler olmaksızın bir devreye iletilebilmektedir. Wyss Enstitüsü kurucu müdürü Donald
Ingber, geliştirdikleri sensörlerin, kumaş tabanlı yumuşak aktüatörler ile birleştirildiğinde hazır
giyim ürünlerini taklit eden yeni robotik sistemlere olanak tanıyacağını aktarmaktadır
(Brownell, 2017).
Defense Advanced Research Projects Agency (DARPA) tarafından finanse edilen ve kullanıcısına
üstün özellikler kazandıran askeri giysi ‘Savaşçı Ağ’ (Warrior Web) örneğinde olduğu gibi bazı
harici iskelet çalışmaları askeri araştırmalar kapsamında geliştirilmektedir. Gündelik hayatta
kullanmakta olduğumuz birçok ürünün uzay araştırmalarında ve savunma sanayi için
gerçekleştirilen araştırmalarda ortaya çıkmış olması, yakın gelecekte giyilebilir robotların da
spor giysilerine adapte edilebileceğine dair umut vermektedir. İsviçreli tasarımcı Yves Béhar’ın
Aura güç giysisi (Aura Power Clothing) tasarımında yer alan elektrikli kaslar, yaşlı insanların
yürümesine, ayağa kalkmasına ve merdiven çıkmasına yardımcı olmaktadır. ‘Pod’ adı verilen
elektrikli kaslar, gövde, kalçalar, bacaklar ve sırt bölgelerinde yer alan sensörler ile
çalışmaktadır. Her biri, vücudun doğal hareketlerine tepki vermek için yapay zekâyı kullanarak,
kullanıcının gereksinim duyduğu ekstra kas gücünü sağlamaktadır. Aura güç giysisi, sağladığı
üstün özelliklerin yanı sıra günlük kullanım için oldukça rahat ve son derece estetik bir üründür
(Morby, 2017).

Şekil 4. Aura Power Clothing. kaynak: (Morby, 2017).

Geleceğin Giyim Ürünleri
İlgiyle izlediğimiz bilim kurgu filmlerinde, şehir büyüklüğündeki uzay gemilerini kullanan
insanların kostümleri, genellikle fütürist çizgiler taşımaları ve metalik görünümlü
kumaşlardan dikilmiş olmaları haricinde özel bir işlev sergilememektedir. Bu bölüme kadar
aktarılan araştırmalar ve sonuçları, tekstil alanında hızlı ve büyük bir değişimin yaşanacağını
işaret etmektedir. Aktarılan gelişmeler ışığında Amy Westcott’un ‘After Earth’ filmindeki Kitai
karakteri için tasarladığı kostümlerin, gelecekte tekstil alanında yaşanması beklenen

75

Inonu University Journal of Art and Design (2018) ISSN: 1309-9876, E-ISSN: 1309-9884

değişikliklerle uyumlu olduğu görülmektedir. Kitai’nin kullandığı kostüm; hava ve tehlike
koşullarına göre renk değiştirebilmekte, kullanıcının kalp ritmi, kan basıncı gibi hayati verilerini
ana gemiye iletebilmekte, kullanıcı, kendisini uçurumdan aşağı bıraktığında kostümün
kollarında ve bacaklarında açılan kanatlarla havada süzülebilmektedir. Giyside yer alan
kameralar merkeze kullanıcının gözünden çevre görüntüsünü aktarmakta, kullanıcı hayati
donanımlarını kıyafetinde yer alan haznede saklamaktadır. Westcott, bu çalışmayla ilgili bir
röportajında, yönetmen Night Shymalan ile birlikte bir süper kahraman filmi değil, gerçeğe
dayalı fütüristik bir film oluşturmayı hedeflediklerini belirtmiştir. Bu nedenle tekstil alanındaki
bilimsel çalışmaları araştırarak tasarladığı kostüm ile geleceğe yönelik realist bir kurgu
oluşturduğunu aktarmıştır (Laverty, 2013). Amy Westcott’un tasarımı, sıra dışı şartlarda
hayatta kalmak üzerine kurgulanmış askeri bir kostümdür. Uçmak, geleceğin insanlarının
öncelikli gereksinimini olmayabilir ancak gelecekte gündelik hayatta kullanılacak giysiler için
Kitai kostümü hiç de sıra dışı bir örnek değildir.

Şekil 5. After Earth Kitai kostümü eskizleri (Çizer: Brian Vanzuella). kaynak: (Laverty,
2013).
Geleceğin bilişim ve tasarım yazılımları dikkate alındığında, bilgisayar ortamında tasarlanan
giysilerin, moda günlerinde üç boyutlu hologramlarla sunulduğu, kullanıcının giysiyi hologram
olarak bilgisayar ortamında deneyebildiği ve kredi kartıyla tasarımın teknik dosyasını satın
aldığı bir moda ticaret ağı öngörülebilir. Kullanıcı, ısmarladığı hammaddeyi üç boyutlu
yazıcısına yerleştirdikten sonra kültür deri ceketini veya kültür ipek bluzunu, beden ölçülerine
göre düzenlenmiş tasarım teknik dosyasıyla kendi evinde üretebilir.
Nonomalzemelerin, biyomalzemelerin ve elektronik tekstillerin işbirliğiyle, havanın sıcaklığı
arttıkça kullanıcının giydiği elbisenin kumaşı flanelden dantele dönüşebilir ya da sahnedeki
dansçıların kostümleri birbiriyle etkileşime girerek hareketli giyilebilir monitörler olarak
senkronize bir video sunumuna başlayabilir. Seksen yaşını geçmiş bir kullanıcı şık takımı içine
giydiği harici iskelet ile rahatlıkla ayağa kalkıp gösteriyi alkışlayabilir. Yaşıtları, hayati
fonksiyonlarını sürekli olarak ölçen ve risk durumunda sağlık birimlerine bildiren takım
elbiseleri sayesinde aktif yaşamda yer alabilir.
Giyilebilir bilgisayar ve kablosuz beyin-bilgisayar ara yüz sistemleri sayesinde, spor
ayakkabılarıyla uyumlu şapkasını takıp sabah koşusunu yapan anne, aynı anda zihnindeki
alışveriş listesini online market sepetine aktarabilir. Okuldaki çocuğunun sınavının nasıl
geçtiğini öğrenebilir veya eşinin dönüş saati için evdeki fırını programlayabilir. Akşam işten
çıkan kullanıcı, eğlence mekânına giderken üzerindeki kıyafetin formunu ve renklerini yeniden
programlayabilir. Resmi bir kıyafetle başladığı günü üzerini değiştirmeden göz kamaştırıcı bir
parti giysisiyle tamamlayabilir. Kişisel asistanı olan takım elbisesinden başka hiçbir elektronik
cihaza gereksinim duymayan kullanıcı, toplantı salonundaki Japon iş insanlarının görüşlerini

76

Inonu University Journal of Art and Design (2018) ISSN: 1309-9876, E-ISSN: 1309-9884

simultane tercümeyle dinleyebilir. Kıyafeti, sunum dosyasını odadaki yansıtıcıya ve odadaki iş
insanlarının giydikleri takım elbiselerine aktarabilir. Akşam evine dönen kullanıcı, üzerinden
çıkardığı kıyafetini, kendi kendini temizlemesi için ultraviyole dolabına asabilir veya ertesi
sabah üç boyutlu yazıcısında farklı bir model yazdırmak için hammaddeye dönüştürmek üzere
sentez cihazına atabilir.

SONUÇ VE TARTIŞMA:
İnsanın en yoğun ve en yakın etkileşim halinde olduğu nesneler giysileridir. Bu nedenle
insanlar, binyıllar boyunca kendilerini dış etkenlerden korumak ve görsel etkilerinden
faydalanmak amacıyla kullandıkları tekstillere her gecen gün yeni işlevler ve anlamlar
yüklemektedir. Estetik özellikleriyle dikkat çeken ve kullanıcının giysiden beklediği temel
işlevleri yerine getiren tasarımlar elbette devam edecektir. Ancak kullanıcının yaşam kalitesini
arttıracak gereksinimlerini karşılayabilecek yeni bir giysi tasarım alanının ortaya çıktığının fark
edilmesi ve bu alana yönelik yatırımlar yapılması gereklidir.
Doğal kaynakların hızla azalması ve çevre kirliliğinin giderek artması her alandan
tasarımcıların, daha az kaynakla, çok fonksiyonlu, uzun ömürlü ve geri dönüştürülebilen
ürünler tasarlaması konusunda baskı oluşturmaktadır. Biyoloji mühendisliği ve doku
mühendisliği alanlarında yapılan araştırmalar sayesinde moda tasarımcılarının kullanımına
sunulmak üzere doğada tamamen çözünebilen çevreye duyarlı malzemeler geliştirmektedir.
Tekstil tasarımcıların çağın gereklerine uyum sağlamaları açısından yeni malzemeleri
araştırmaları ve alışılmışın dışında farklı malzemelerle çalışmaya açık olmaları önerilmektedir.
Makalede aktarılan araştırmalar ve buluşlar; geleceğin giysilerinin, kullanıcının kişisel asistanı
hatta kişisel sağlık danışmanı olabileceğini, kullanıcının fiziksel olumsuzluklarını ortadan
kaldırabileceğini, kullanıcının üzerindeyken form, renk, desen, doku değiştirebileceğini,
giysiden giysiye zihinsel iletişim kurulabileceğini işaret etmektedir. Aktarılan şartlar altında
klasik tasarım anlayışının da kökten değişeceği anlaşılmaktadır. Tasarım eğitiminin bu köklü
değişime uyum sağlayabilmesi açısından nasıl bir yol izlenmesi gerektiği akademik ortamlarda
tartışılması gereken bir konudur. Araştırmanın bulguları tasarım, teknoloji ve bilim disiplinleri
arasındaki sınırlar ortadan kalkacağını ve ortak çalışmaların etkili bir şekilde
gerçekleştirilebileceği, araştırma, tasarım ve üretim sahaları oluşacağını göstermektedir. Bu
doğrultuda moda tasarım disiplininin gelecekte nasıl konumlanacağı, hangi farklı disiplinlerle
işbirliği içerisinde olacağı ve disiplinlerarası çalışmalar neticesinde hangi yeni moda tasarım alt
disiplinlerinin oluşabileceği gibi sorular tartışılmayı ve araştırılmayı bekleyen konulardan
bazılarıdır.
Giyim tasarımı ve üretimi alanlarında öngörülü bir yaklaşım geliştirilmesi, değişimin gerisinde
kalınmaması ve doğru yatırımların gerçekleştirilebilmesi açısından bilimsel araştırmaların
yakından takip edilmesi günümüzde sadece tasarımcıların ve işletmelerin değil ülke
ekonomilerinin de olmazsa olmazıdır. Moda dünyasında gerçekleşmesi beklenen köklü
değişimin içinde yer almak isteyen tasarımcıların farklı disiplinlerle ortak çalışmalar yapmaya
açık olmaları gerekmektedir. Eğitim kurumlarının multidisipliner çalışmaların etkin olarak
gerçekleşmesini sağlayacak temel eğitim altyapısını verecek ve ortak çalışma alanları
oluşturacak şekilde geliştirilmesi gerekmektedir. Giyim üretimi yapan kuruluşların ise daha az
kaynakla hedef odaklı üretim anlayışına uyum sağlamaları, bilimsel araştırmalara fon
oluşturmaları ve tasarımcılara yatırım yapmaları önerilmektedir.

KAYNAKLAR:
Adam,

J.

(2016).

Material

Matters:

Nike

Flyknit.

Sneakerfreaker,

https://www.

sneakerfreaker.com/articles/material- matters-nike-flyknit/ (accessed in: 10.08.2017).

77

Inonu University Journal of Art and Design (2018) ISSN: 1309-9876, E-ISSN: 1309-9884

78

Arbia, D. B., Alam, M. M., Le Moullec, Y., Hamida, E. B. (2017). Communication Challenges in
On-Body and Body-to-Body Wearable Wireless Networks A Connectivity Perspective.
Technologies 5 (3):43-52.
Barfield, W., Caudell, T. (2001). Fundamentals of Wearable Computers and Augmented
Reality. New Jersey: CRC Press.
Berman, R.

(2017). a

Designer

is

Making

Leather

Goods

Out

Of

Alexander

McQueen’s Skin. http://bigthink.com/robby-berman/a-designer-is-making-products-outof-alexander-mcqueens-skin (accessed in: 11.01.2018).
Bharagava, R. N. (2017). Environmental Pollutants and their Bioremediation Approaches. UK.:
Press.
Brownell, L. (2017). Soft And Stretchy Fabric-Based Sensors For Wearable Robots.
https://wyss.harvard.edu/soft-and-stretchy-fabric-based-sensors-for-wearable-robots/
(accessed in: 07.02.2018).
Chan, j., Shyamnath, G.(2017). Data Storage and Interaction using Magnetized Fabric,
Computing Machinery’s User Interface Software and Technology, 17(1):655-663.
Chua, J. M. (2014). Modern Meadows Raises $10 Million to Bioengineer Cow-Free Leather.
https://inhabitat.com/ecouterre/modern-meadows-raises-10-million-to-bioengineer-cowfree-leather (25.02.2018).
Chapagain, A. K., Hoekstra, A. Y., Savenije , H. H. G., Gautam, R. (2005). The Water Footprint
Of

Cotton

Consumption,:

http://waterfootprint.org/media/downloads/

(accessed

in:

18.03.2018).
Cutlip, K. (2015). How 75 Years Ago Nylon Stockings Changed the World. Smitsonian
Magazine. https://www.smithcsonianmag.com/smithsonian-institution/how-75-years-agonylon-stockings-changed-world- 180955219 /# ySmfcbH4 Pv9t6GX1.99 (accessed in:
18.11.2017).
DuFault, A. (2014). Fashion Meets Renewable Energy – Clothes That Charge Your Smartphone.
The Guardian. https://www.theguardian.com/sustainable-business/ sustainable-fashionblog/fashion-technology-renewable-energy-solar-

charge-smartphone

(accessed

in:

14.02.2018).
Duncan, E. (2006). Development and Regulation of Medical Texnology. U.S.: NRC Press.
Francioso, L., Siciliano, P., Pasca, M. (2013). Thin Film Technology Flexible Thermoelectric
Generator And Dedicated ASIC For Energy Harvesting Applications, Advances in Sensors
and Interfaces IWASI, DOI:10.1109/IWASI.2013.6576100
Fukai, A. (2005). Fashion on Colors. NY: Assouline.
Hall, J. S. (2009). NanoGelecek. (Çev.) Mehmet Doğan, İstanbul: Boğaziçi Üniversitesi
Yayınevi.

Inonu University Journal of Art and Design (2018) ISSN: 1309-9876, E-ISSN: 1309-9884

79

Hobson, B. (2014). The ‘First Man-Made Biological Leaf’ Could Enable Humans To Colonise
Space.

https://www.dezeen.com/2014/07/25/movie-silk-leaf-first-man-made-synthetic-

biological-leaf-space-travel/( accessed in: 12.11.2017).
Hoitink, A. (2018). Fungi Fashion A Fit For The Future.

https://www.innovatorsmag.com/

fungi-fashion-a-fit-for-the-future (accessed in: 12.03.2018).
Ker,

P.

(2017). Jolimont

Financial

Review,

buys

stake

in

brain

monitoring

SmartCap.

http://www.afr.com/technology/jolimont-buys-stake-in-brain-

monitoring-smartcap-20170523-gwaxg6 (accessed in: 08.03.2018).
Laverty,
Explains

L. C.

(2013). After

Life

Suit.

Earth: Costume

Designer

Amy

Westcott

https://clothesonfilm.com/after-earth-costume-designer-

amy- westcott-explains-life-suit/32031/ (accessed in: 07.03.2018).
Lee, S., Shin, Y., Woo, S., Kim, K., Lee, H. N., (2013). Brain-Computer Interface Systems Recent Progress and Future Prospects. Rezai, R.F.(Ed.), Review of Wireless Brain-Computer
Interface Systems (ss.215-238). U.K.: Intech.
Mooney, C. (2017). Wearable Robots. Chicago: Norwood House Press.
Mongillo, J. F. (2007). Nanotechnology 101. London: Greenwood Pub.
Montenegro, R. (2017). Now Crowdfunding: A Tailored Tech Jacket That Makes You Feel Like
James Bond. http://bigthink.com/ideafeed/now-crowdfunding-a-tailored-tech-jacket-thatmakes-you-feel-like-james-bond (accessed in: 03.03.2018).
Morby, A. (2017). Yves Béhar's Aura Power Clothing Helps The Elderly With Mobility.
https://www.dezeen.com/2017/01/12/yves-behar-aura-power-clothing-helps-elderlymobility-design-museum-london/ (accessed in: 04.02.2018).
Myers, A. (2013). Biological Transistor Enables Computing Within Living Cells, Study Says.
https://med.stanford.edu/news/all-news/2013/03/biological-transistor-enablescomputing-within-living-cells-study- says.html (accessed in: 20.02.2018).
Nasir, A., Freidman, A., Wang, S. (2013). Nanotechnology in Dermatology. NY: Springer.
Özkendirci, B. (2010). Tasarım Yöntemleri Açısından Çözgülü Örme. Marmara Üniversitesi
Güzel Sanatlar Enstitüsü Yayınlanmamış Yüksek Lisans Tezi, İstanbul.
Özkendirci, B. (2016). Geleceğin Zemin Tekstillerini Tasarlamak. (Designing the Floor Textiles
of the Future), Aurum Altınbaş Üniversitesi Sosyal Bilimler Dergisi, 1(1):23-53. (In Turkish)
Peterson, B. (2016). The First Truly Breathable Fabric Contains Living Bacteria, Smithsonian
Magazine.

https://www.smithsonianmag.com/innovation/first-truly-breathable-fabric-

contains-living-bacteria-180958106/ (accessed in: 04.12.2017)
Phillips,N. (2014). Smart Bra. https://www.smh.com.au/technology/smart-bra-australianengineers-develop-bionic-bra-with-intelligent- fabric-20141211-124xaw.html (accessed in:
28.02.2018).

Inonu University Journal of Art and Design (2018) ISSN: 1309-9876, E-ISSN: 1309-9884

Priya, A., Kumar, A., Chauhan, B. (2015). A Review of Textile and Cloth Fabric Wearable
Antennas, International Journal of Computer Applications IJCA Journal 116(17):1-5.
Qin, Y. (2016). Medical Textile Materials. London: Woodhead Publising.
Stoppa, M., Chiolerio, A. (2014). Wearable Electronics and Smart Textiles: A Critical Review,
PMC US National Library of Medicine National Institutes of Health, 14(7) MDPI,
DOI:10.3390/s140711957

EXTENDED ABSTRACT:
Innovations in science and technology have influenced fashion trends and designs in every
period. Considering that the innovations and researches that have taken place in the last years
will shape the fashion industry in the future, the lack of adequate and comprehensive academic
research on this subject is an important shortcoming. In the preparation phase of the article
aims to carry the subject to the academic agenda, scientific studies and inventions which are
related to textile fashion fields have been investigated in recent years. In the study, where
qualitative research method is used, fictional predictions have been developed in which the
subject is evaluated from a designer perspective.
The textile industry, focused on developing faster, better quality, cheaper, more diverse
products from the industrial revolution to the present, is one of the most polluting industrial
areas. An environment and people-oriented change have to be experienced in the
unsustainable textile industry. New generation textile patterning machines are print and finish
by spraying dyes and chemicals on fabric. These machines could reduce energy, water, dye,
and environmental waste according to traditional methods (Özkendirci, 2016: 23). New
generation knitting machines are complete a product consisting of dozens of different parts in
one process. Thus, the whole raw material is turned into a product. The new generation of
production technologies that are environmentally friendly will make the change obligatory in
every stage of fashion and clothing industry.
The search for sustainable raw materials, which wastes completely soluble and mass producible
without harming the environment, animals and human health, has accelerated. Through
researches in the fields of bioengineering and tissue engineering achieved production of
organic materials in the laboratory. A kind of culture leather has been produced in the
laboratory by a piece of skin tissue taken from the cow. That environment, animal and userfriendly products are expected to be used in the future in the field of textiles (Chua, 2014).
The surfaces obtained from a kind of fungus attract attention with its features such as being
able to repair itself and being 100% soluble in nature (Hoitink, 2018). By applying a moisture
sensitive bacteria to the textile, a garment with its own air-conditioning system has produced
according to the moisture content of the body (Peterson, 2016). Those biomaterials can
multiply themselves, they can repair themselves and they can change form according to user's
requirements.
By applying the materials on the nanometer scale to the fabrics, the products with improved
qualities are obtaining. Researches are carried out on fabrics that produce and store energy

80

Inonu University Journal of Art and Design (2018) ISSN: 1309-9876, E-ISSN: 1309-9884

from sun rays or body movements. Applying nano-sized transistors to textiles, leading to the
development of textile products that offering flexible, durable, foldable, even washable
electronics, data storage, data transfer, and data management features. With small-sized
generators, clothes that can produce their own electricity from body movements and
environmental variables (Francioso et al., 2013: 32). With the fabrics printed with conductive
inks or fabrics woven with conductive monofilaments, energy flow can be provided from the
power source to the device. With the development of flexible sensors, different data such as
heart rhythm and humidity level can be collected from the user's body (Stoppa at al., 2014).
Data transfer can be made with wireless wearable body networks that can be used as a mobile
antenna or directly connected to the Internet (Priya at al., 2017; Arbia at al., 2017: 5). With
Wireless Brain-Computer Interface Systems, an interface has been developed that can detect
commands in the user's mind and transmit these commands to home appliances that have an
internet connection. By adapting electric motors and pneumatic systems that can be driven by
the user's senses, comfortable, flexible and aesthetic exoskeleton can be developed which can
support body movements and increase body strength (Morby, 2017). Considering the
information systems and design software of the future, it can be foreseen that a fashion trade
network in which computer-designed garments are presented with three-dimensional
holograms on fashion days, the user can try the garment as a hologram in the digital
environment. With the cooperation of nanomaterials, biomaterials and electronic textiles, as
the temperature of the air increases, the fabric of the wearer's wear can turn from a flannel to
a lace. The costumes of the dancers may turn wearable monitors which show a synchronized
video presentation. An aged user can dans without difficulty with the external skeleton he
wears inside his stylish suit. The user, who does not need any electronic devices other than
his personal assistant suit, can listen to the opinions of Japanese business people in the
meeting room with simultaneous translation. The user returning home in the night can put his
clothes on the ultraviolet cabinet for self-cleaning, or he can throw it into the synthesizer next
morning to convert it to the raw material.
The inventions that develop the clothes to improve the quality of life of the user indicate that
a new field of clothing design has emerged. Researches and inventions in the article show that
in the future garments will be the user's personal assistant or personal health consultant. It
is understood that the classical design concept will change radically under the changing
conditions. How fashion and textile design education can adapt to this radical change is an
issue that should be discussed in academic environments. In order to adapt to the
requirements of the era, it's necessary that textile designers should research new materials
and be able to work with different materials. The fashion industry has to adapt to sustainable
production understanding, fund research on scientific research and invest in designers.
Keywords: Biotextiles, Nanotextiles, Wearable Electronics, Intelligent Textiles, Soft Robotics,
Future Fashion

81

