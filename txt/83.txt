Ekonomi Maliye İşletme Dergisi -2020- 3(2)
Araştırma Makalesi/Research Article
Doi: 10.46737/emid.788170

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG
SİNYALLERİNDEN ÇIKARIMLAR*
Süleyman DONMUŞ1
Atilla YÜCEL2
Öz
Günümüzde pazarlama alanında bankaların kendilerini rakiplerinden farklılaştırmak amacı ile reklam çalışmalarında
çeşitli yollara başvurdukları bilinen bir gerçektir. Bankaların kendilerini rakiplerinden ayrıştırmak adına kullandıkları
yöntemlerden biri de reklam faaliyetlerinde ünlü kişileri kullanmalarıdır. Bankaların ünlü kullanımına yönelmesindeki
amaç, tüketicinin dikkatini çekerek bankanın tüketicinin zihninde yer etmesini sağlamaktır. Yapılan araştırmalarda
kullanılan birçok yöntem içinde, bu konuda en etkili yöntemlerden birinin reklamlarda ünlü kişilerin kullanımı olduğu
görülmüştür. Bu çalışmada reklamlarda ünlü kullanımına tüketici tepkilerini ölçmek amacı ile nöropazarlama
metotlarından biri olan EEG analiz yöntemi kullanılmıştır. Çalışmada, 30 gönüllü katılımcıya (15 bay ve 15 bayan
olmak üzere) 54 saniyelik Halk Bankası’na ait olan reklam filmi izlettirilip EEG (Elektroensefalografi) analiz yöntemi
ile katılımcıların tepkileri ölçülmüştür. Araştırmanın sonucunda, 30 gönüllü katılımcıdan 24’ünün (n=%80) tepki
verdiği, 6’sının (n=%20) da tepki vermediği tespit edilmiştir.
Anahtar Kelimeler: Nöropazarlama, EEG, Reklam, Banka Reklamları.
JEL Kodu: M31

CONSUMER RESPONSE TO CELEBRITIES IN BANK ADVERTISEMENTS:
IMPLICATIONS FROM EEG SIGNALS
Abstract
Nowadays, it is a known fact that in the field of marketing, banks use different ways of advertising to differentiate
themselves from their competitors. One of the methods that banks use to distinguish themselves from their competitors
is that they use famous people in advertising activities. The aim of the banks' use of the famous usage is to attract the
attention of the consumer and to ensure that the bank takes place in the consumer's mind. Among the many methods
used in the researches, one of the most effective methods in this regard was the use of famous people in advertisements.
In this study, EEG analysis method, which is one of the methods of neuromarketing, was used to measure the effect
of famous usage of advertisements on customers' choice of bank. Study; a total of 30 voluntary participants (15 male
and 15 female) watched the commercial film of Halk Bank for 54 seconds and their responses were measured by the
EEG analysis method. As a result of the research; It was determined that 24 (n = 80%) of 30 volunteer respondents
responded and 6 (n = 20%) did not respond.
Keywords: Neuromarketing, EEG, Advertising, Bank Ads.
JEL Code: M31

*Bu çalışma, Süleyman Donmuş tarafından Fırat Üniversitesi SBE İşletme ABD’nda hazırlanan “Banka
Reklamlarındaki Ünlülere Tüketici Tepkilerinin EEG İle Ölçülmesi” başlıklı Yüksek Lisans tezinden türetilmiştir
1
Bilim Uzmanı, s_sdnms@hotmail.com,
2
Doç. Dr., Fırat Üniversitesi, İİBF İşletme Bölümü, ayucel@firat.edu.tr,
Etik Kurul Onayı (Ethics Board Approval): Fırat Üniversitesi Girişimsel Olmayan Araştırmalar Etik Kurulu
Başkanlığı’nın 97132852/050.01.04/ sayı ve 10.10.2013 tarihli toplantısında görüşülmüş ve kabul edilmiştir.
Makalenin Geliş Tarihi (Received Date): 31.08.2020
Yayına Kabul Tarihi (Acceptance Date): 04.11.2020
Atıf (Citation):Donmuş, S.&Yücel, A. (2020), “Banka Reklamlarındaki Ünlülere Tüketici Tepkileri: EEG
Sinyallerinden Çıkarımlar”, Ekonomi Maliye İşletme Dergisi, 3(2):176-190

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

Giriş
Rekabetin yoğun yaşandığı bir pazarda ve her geçen gün özellikler açısından benzer olan yeni
ürünlerin pazara sunulduğu bir yüzyılda yaşamaktayız. Ürünün yeni olması, üretici işletmeye kısa
süreli bir rekabet üstünlüğü sağlamasına rağmen, rakip işletmelerin yeni bir ürünü piyasaya
çıkarmaları bu üstünlüğün kısa ömürlü olmasına neden olmaktadır. Bu rekabet ortamında yer alan
bankalar da ürün bazında farklılaşamadığı rakipleri ile tüketicilerle kurdukları duygusal bağlarla
farklılaşma yoluna gitmeye çalışmaktadırlar. Bu nedenle günümüzde bankalar duygusal fark
yaratabilmek için pazarlamada ünlü kişileri kullanarak bu rekabet ortamında avantajlı duruma
geçmek istemektedirler. Böylelikle bankaların ünlü kullanımına gösterdikleri ilgi her geçen gün
artarak devam etmektedir (Donmuş, 2018: s. 1).
Pazarlamada ünlü kullanımının çok fazla tercih ediliyor olmasının nedeni ise hiç şüphesiz “ünlü
satar” kuralına duyulan güvendir. Prıngle (2008, s. 23) da bu durumu şöyle açıklıyor: “Ünlüleri
medya oluşturuyor. Aynı ünlüler daha sonra yine medya sayesinde rol model olarak hayatımızın
her alanını etkiliyor. Saçımız, makyajımız, giydiğimiz, yediğimiz, içtiğimiz her şey onların etkisi
altında. Ünlüler sahip olmayı arzuladığımız şeyleri etkiliyor, kilomuzu, neredeyse boyumuzu,
posumuzu etkiliyor. Bu nedenle ünlüler markalara çıkış yaptıran vazgeçilmez pazarlama
araçlarıdır.” Kitle iletişim araçlarının en önemlilerinden biri olan televizyon günümüzde artık
pazarlamada da en etkili reklam araçlarından biri durumuna gelmiştir. Günümüz reklamcılık
anlayışı çerçevesinde televizyon reklamlarını incelediğimizde, reklamı yapılan ürün veya hizmetin
fiziksel özelliklerinin ön planda olmasından ziyade, reklamda tüketicinin duygularına hitap edecek
ürün veya hizmetlere ilişkin anlamlar yüklendiği görülmektedir. Reklamlarda tanıtımı yapılan
ürün veya hizmetlere ilişkin bu anlamların yüklenmesinde ise popüler kültür öğelerinden
yararlanılmaktadır. İşte bu çerçevede devreye popüler kültür öğelerinden biri olan ünlüler
girmektedir (Solak, 2016: s. 256).
Günümüzde değişen tüketici isteklerini ve ihtiyaçlarını daha doğru bir şekilde analiz edilmesine
imkân verecek yeni yöntemlere ihtiyaç duyulmaya başlanmıştır. Fakat geleneksel araştırma
yöntemleri, insanların rasyonel karar verdikleri varsayımını temel aldıklarından tüketicilerin
düşüncelerine başvurmakta ve tüketicilerin pazarlama uyarıcılarına karşı gösterdiği tepkilerin
analiz edilmesi ve tercihlerinin altında yatan temel nedenlerin ortaya çıkarılması için tüketicilerin
sözlü ve yazılı beyanlarına başvurmaktadır. Bu durumda tüketicilerden elde edilen cevapların
bilinçli veya bilinçsiz ön yargılar taşımasından dolayı kesin ve gerçek sonuçların elde edilmesi zor
olmaktadır. Tüketici davranışlarının daha iyi anlaşılması ihtiyacı ve nörobilim alanındaki insan
davranışlarının altında yatan nedenlerin ortaya çıkarılmaya başlanması ile ilgili gelişmeler, bu iki
alanın bir araya gelmesini sağlamıştır.
Nöropazarlama olarak bilinen bu çalışma alanı, pazar ve pazarlama açısından değişen insan
davranışlarını anlamak için beyin görüntüleme metotlarını uygulayarak tüketici davranışlarını
incelemeye başlamıştır. Böylece, tüketici karar verme mekanizmasına etki eden faktörlerin ve
karar alma mekanizmasının işleyişinin anlaşılmasını mümkün hâle getirmiştir.
Bu çalışmada; reklamlarda ünlü kullanımına tüketicilerin nasıl tepki verdiği nöropazarlama metot
ve araçlarından biri olan EEG kullanılarak tespit edilmesi amaçlanmaktadır. Nöropazarlama, insan
zihnindeki bilinmeyen duyguların ortaya çıkarılması ve anlamlandırılması için pazarlama alanında
bir dönüm noktası olmuştur. Geleneksel metotların yerine nöroloji, psikoloji, sosyoloji, tıp gibi
birçok farklı disiplinle işbirliği içinde olan bir alan konumuna gelmiştir (Aytekin ve Kahraman,
2014: s. 49). Geleneksel pazarlama metotlarında tüketicilerin anketlere verdiği cevaplar güvenli
veya yeterli olmayabilmektedir. Nörogörüntüleme metotları yoluyla daha küçük örneklemler
belirlenerek daha doğru sonuçlara ulaşılabilmektedir. Türkiye’de nöropazarlama çalışmaları sınırlı
sayıda olup son dönemlerde gelişmeler göstermeye başlamıştır. Bu çalışma; banka reklamlarındaki
ünlülere tüketici tepkilerinin nöropazarlama metotlarından biri olan EEG Analiz metodu ile
177

Süleyman DONMUŞ & Atilla YÜCEL

incelenmesi üzerine yapılan deneysel anlamda ilk çalışmalardan biridir. Ayrıca bu çalışma teorik
olarak nöropazarlama literatürüne katkı sağlamasının yanı sıra uygulama olarak da daha sonra
yapılacak benzer deneysel çalışmalara yol gösterici bir çalışma olacağı düşünülmektedir.
1. Nöropazarlama ve EEG (Elektroensefalografi)
Nöropazarlama terimi, hem akademisyenler hem de pazarlamacılar tarafından, insan beyninin
pazarlama uyaranlarına verdiği tepkilere güçlü bir bakış açısı sağlayan nörobilim alanındaki
ilerlemeleri kullanan yeni bir araştırma alanını tanımlar (Murphy vd., 2008: s. 293).
Nöropazarlama, merkezi sinir sistemimizin pazarlama uyaranlarına nasıl tepki verdiğini anlamak
için tıbbi teknikler kullanan yeni bir pazarlama disiplinidir. Tüketici nörobilimi veya
nöropazarlama, pazarlar ve pazar değişiklikleriyle ilgili insan davranışlarını analiz etmek ve
anlamak için nöro bilim yöntemlerinin uygulanmasına ilişkin bir çalışma alanıdır (Sung vd., 2019:
s. 4-5).
Konuyla ilgili yerli (Yücel ve Coşkun, 2018: s. 157-177) ve yabancı (Sung vd., 2019: s. 4-5; Lee
vd., 2007: s. 203) nöropazarlama literatürü incelendiğinde bir çok tanım ve anlam mevcuttur.
Nöropazarlama; nörobilim yöntem ve uygulamalarını disiplinlerarası bir yaklaşımla pazarlama
alanında kullanılmasını ifade etmektedir. Nöropazarlama, psikoloji, antropoloji, etnografi,
nörobilim, davranışsal ve deneysel ekonomiyi birleştiren disiplinler arası bir alandır (De Oliveira
ve Giraldi, 2017: s. 21). Nörobilimin uygulamalı bir alanı olan Nöropazarlama; nörobilimin
araçlarına, tasarımlarına ve tekniklerine dayalı pazarlama eylemlerine yanıt olarak müşterilerin
ihtiyaçlarını, değerlerini, kararlarını ve duygularını araştırır. Nöropazarlama, tüketici
davranışlarını anlamak için nörobilimsel yöntemlerin uygulanmasıdır (Lin vd., 2018: s. 67).
Nöropazarlama, yüksek teknolojili nörogörüntüleme araçlarıyla (FMRI, EEG, MEG vb.) bir
uyaran varlığında beynin bilinçaltı ve fizyolojik tepkilerini derinlemesine incelemektedir. Böylece
tüketici karar alma mekanizmalarının ve davranışlarının altında yatan psikolojik ve nörolojik
faktörler hakkında son derece güvenilir ve doğru bilgiler sunmaktadır. Sinirbilim teknolojileri
tüketicilerin beyinlerini duyguları yaşadıklarında gerçek zamanlı olarak analiz etmemize izin
verdiği için değerlidir (Khushaba vd., 2013: s. 3804).
Nöropazarlama, insanların karar alma sürecinde beynin yalnızca rasyonel bölümünü değil,
duygusal bölümü de kullandığını, tüketici kararlarının da sadece rasyonel değil, irrasyonel
etkilerinde bulunduğunu açıklamaya çalışmakta, bu bağlantıyı ortaya çıkarmak için de beyin
görüntüleme yöntemlerini kullanmaktadır. Pazarlamanın bu yeni alanı, ürüne karşı beynin
tepkilerini ölçerken tıbbi teknolojileri kullanmaktadır. Bu teknikler, pozitron emisyon tomografi
cihazı (PET- positron emission tomography), işlevsel magnetik tınlaşım görüntüleme cihazı
(fMRI-functional magnetic resonance imaging), elektro beyin grafisi cihazı (EEGelectroencephalography) ve galvanik deri tepkisi cihazı (GSR galvanic skin response) gibi
cihazları kullanan tıbbi yöntemlerdir. Psikofizyolojik ve nörobilimsel teknikler, tüketicinin
reklamlara ve diğer pazarlama uyaranlarına karşı tüketicilerin duygusal ve bilişsel tepkilerini
incelemek için büyüyen bir araştırma alanı olarak ortaya çıkmıştır. Günümüzde tüketici
araştırmalarında fMRI, EEG, elektrodermal yanıt, göz takibi ve kalp atım hızı (HR) gibi
psikofizyolojik araçlar kullanılmaktadır. Teknolojinin ilerlemesiyle birlikte, yüz ifadesi analizi ve
göz izleme gibi araçlar giderek daha etkili ve uygun maliyetli hale geldiklerinden pazarlama
araştırmalarında kullanılmaktadır (Sung vd., 2019: s. 1-2). Nöropazarlama, tüketicilerin pazarlama
uyaranlarına verdiği yanıtları elde etmek için beyin görüntüleme ve diğer beyin aktivitesi ölçüm
tekniklerinin (fMRI -EEG) yanı sıra biyolojik ölçümlerden (biyometrik yöntemler-Eye Tracking)
de yararlanır (Bercea, 2012: s. 2; Zurawicki, 2010). Deneysel çalışmalarda çoğunlukla EEG ve
Eye-tracking kullanılmakla beraber, “Sigara karşıtı televizyon reklamlarında kullanılan korku
çekiciliği faktörü etkinliğinin beyin görüntüleme tekniği ile ölçümü” adlı doktora tez çalışmasında
fNIRS cihazından yararlanılmıştır (Gürdin,2016).
EEG ve fMRI gibi nörogörüntüleme teknolojileri ile tüketici araştırmalarını modern nörobilimle
birleştiren nöropazarlama, tıbbi teknolojilerin tüketici sinirbilimine uygulanabilirliğini
178

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

çabalayarak tüketici davranışlarını anlamaya çalışmaktadır (Khushaba vd., 2013: s. 3805; Ohme
vd., 2009: s. 23). Gerçek zamanlı veri olan EEG yöntemlerinin kullanılması, farklı bilişsel
tepkilerin elde edilip analiz edilmesini sağlar (Lin vd., 2018: s. 69).
Nöropazarlama ile tüketici davranışının altında yatan sinir mekanizmaları özellikle markalaşma,
fiyatlandırma, reklamcılık, satın alma kararları, karar verme ve diğer pazarlama unsurlarına
yönelik pazarlama ve tüketici araştırmalarında yer alan konuları anlamaya ve daha gerçekçi
bilgiler elde etmeye yönelik çabalar için kullanıldığı görülmektedir (Yoon vd., 2012: s. 31;
Venkatraman vd., 2015: s. 436; Plassmann vd., 2007: s. 151; Ohme vd., 2010: s. 786; Sung vd.,
2019: s. 4-5). Ayrıca, nörobilim teknolojileri, üretim öncesi ürünler hakkında da bilgi sağlayabilir
(Ariely ve Berns, 2010). Araştırmacılar sinirbilimdeki teknikleri ve ilerlemeleri kullanarak,
katılımcı tarafından verilen subjektif raporlara dayanmadan insan beyninin pazarlama uyaranlarına
verdiği yanıt hakkında bilgi edinebilirler (Kumar, 2015: s. 525-526).
Günümüzde nöropazarlama araştırmalarında çoğunlukla EEG (Lin vd., 2018; Ohme vd., 2009;
Ohme vd., 2010; Yücel ve Şimşek, 2019; Yücel vd., 2015; ALdayel vd., 2020; Tekin vd., 2017)
ve Eye Tracking kullanılmaktadır (Djamasbi vd., 2010; Raschke vd., 2013; Köylüoğlu ve Tekin,
2017; Bayır vd., 2017; Yücel ve İnan, 2020: s. 43-44).
EEG, Elektroensefalografi ya da Beyin Çizgesi Yöntemi, beyin dalgaları aktivitesinin elektriksel
yöntemle izlenmesini ölçen yöntemdir. Elektrik akımı verilmediğinden ağrı ya da acı hissedilmez.
Elektroensefalografla elde edilen kayıt da elektroensefalogram diye adlandırılmaktadır. İnsan
beynindeki binlerce sinir hücresinin birbirleri ile ilişki içinde olmaları nedeniyle kişide kafa derisi
boyunca elektrik farklılıkları oluşmaktadır. EEG, serebral korteksteki senkronize postsinaptik
potansiyellerden meydana gelen ve kafa derisi yüzeyinden kaydedilebilen elektriksel
aktivitelerdir. Kısacası, beyin dalgalarının elektriksel yöntemle tespit edilmesi ve
değerlendirilmesidir (Yücel ve Çubuk, 2014: s. 134).
Beyin çeşitli faaliyetleri yerine getirdiği sırada sinir hücrelerinin birbiriyle etkileşimi beyinde
kendiliğinden oluşan bazı elektriksel aktiviteler meydana getirmektedir. Bunlar hem sürekli olarak
düzenli özellikler göstermekte hem de reseptör faaliyetlere bağlı olarak faklı elektriksel
değişimlerin oluşmasına neden olmaktadır. Beynin faaliyetlerine göre, farklılıklar gösteren
dalgaların frekans aralığı 0,5 ile 70 Hz arasında olduğu zaman genişlikleri 5 ile 40 µV arasında
değişmektedir (Yücel ve Çubuk, 2014: s. 134). Elektriksel frekansların saniye başına döngü birimi
hertz olarak belirlendiği için dalga frekans aralığı da bu birim ile ölçülmektedir. Ayrıca, kafa derisi
yüzeyindeki elektriksel farklılıkları ise mikrovolt (µV) aralığında ölçülmektedir. Beyinde çeşitli
faaliyetlerin seviyeleri yükseldikçe EEG dalga frekansları yükselmekte ve genişlikleri ise
azalmaktadır Belirli frekans aralıklarının farklı özellikler göstermesi nedeniyle bu aralıklar, Yunan
harfleri ile belirlenerek gruplara ayrılmıştır (Yücel ve Çubuk, 2014: s. 134).
Delta: 0-3 hertz aralığıdır. Uyurken rüya görülmediği zaman etkindir.
Teta: 3-7 hertz aralığıdır. Hafıza kullanımı gibi faaliyetlerde görülmektedir.
Alfa: 7-12 hertz aralığıdır. Gözler kapalı olduğunda etkindir.
Beta: 12-30 hertz aralığıdır. Yüksek dikkat gereken ve uyanıklık zamanlarında etkindir.
Gama: 30 hertz ve üstüdür. Bilgi işlem, öğrenmede ve duygusal zamanlarda etkindir.
Beyinde bulunan elektriksel akımların ölçümü kafatasına yerleştirilen EEG cihazı ile
gerçekleştirilmektedir (Freeman ve Quiroga, 2013: s. 1). İnsanların hissettiği duygular, beyinde
birçok elektriksel aktivitelerin oluşmasına neden olmaktadır (Yücel ve Çubuk, 2014: s. 134).
Resim 1’de görüldüğü gibi sinir hücrelerinin hareketlerinden oluşan bu aktiviteler, kafa derisine
yerleştirilen elektrotlar yolu ile bu duyguların ölçümü yapılarak verdiği tepkiler belirlenmektedir
(Freeman ve Quiroga, 2013: s. 1). Beynin tüm alanlarını bir arada görüntüleyebilmek için farklı
alanlara yerleştirilen elektrotlar, genellikle 8-16 kanal arasında oluşmaktadır. Elektrotların kafa
179

Süleyman DONMUŞ & Atilla YÜCEL

derisi yüzeyine doğru şekilde yerleştirilip yerleştirilmediği ise cihaz ile birlikte geliştirilen
programlar yolu ile kontrol edilebilmektedir. Yapılan ölçüm sonucunda veri belirli matematiksel
yöntemlerle analiz edilerek üç boyutlu beyin haritaları oluşturulur ve uyarıcılar karşısında oluşan
duygunun beynin hangi alanını harekete geçirdiği gösterilmektedir (Yücel ve Çubuk, 2014: s.
134).

Resim 1: EEG Cihazı
Kaynak: https://www.emotiv.com/
EEG; nöropazarlama çalışmalarında fMRI metodundan sonra en fazla kullanılan metotlardan
biridir (Bercea, 2013: s. 4). Özellikle taşınabilirlik, kolay kullanılabilirlik ve diğer nöropazarlama
metotlarına göre maliyetinin oldukça düşük olması açısından araştırmacıları bu metodu
kullanmaya teşvik etmektedir. EEG; nöropazarlama araştırmalarında dikkat, uyku durumu,
zihinsel iş yükü, motive edici ve ilgi düzeyi hakkında bilgi sağlayarak zihinsel aktiviteleri
doğrudan ölçerek anlık olarak verileri kaydetmektedir (Erdemir ve Yavuz, 2016: s. 95).
Aşağıdaki Tablo 1’de nöropazarlama araştırmalarında EEG’nin kullanım alanları, incelenen
konular, EEG’nin sağladığı üstünlükler ve araştırma sınırlılıkları belirtilmiştir (Bercea, 2013: s.
5).
Tablo 1: EEG’nin Kullanım Alanları, İncelenen Konular, EEG’nin Sağladığı Üstünlükler ve
Araştırma Sınırlılıkları
Ölçülenler

1.
2.
3.
4.
5.
6.
7.

Dikkat
Etkileşim/Sıkıntı
Heyecan/Arzu
Duygusal İlişki
Kavrama
Hafıza Kodlama
Tanınırlık

Üstünlükler
1.
fMRI tekniğine kıyasla kullanımı daha kolaydır
2.
Beyindeki elektriksel aktivitelerin frekansları
tespit edilerek aktif olan bölgeler ortaya çıkarılabilir
3.
Zamansal olarak doğruluk oranı yüksek tespitler
yapabilir. Bu yüzden araştırmacılar, beyin aktivitelerinde
meydana gelen hızlı değişimleri yakalama fırsatı elde eder.
4.
Araştırma esnasında beynin sağ ve sol
bölgelerinin vermiş olduğu tepkiler arasındaki farklar
belirlenerek sağlıklı değerlendirme yapılmasını sağlar.
5.
Diğer yöntemlere kıyasla maliyet avantajı sağlar
6.
EEG cihazı kolay taşınabilir niteliğe sahiptir.
7.
Bünyesinde İstatistiksel yazılım paketleri
mevcuttur.

Kullanım Alanları
8. Reklamların geliştirilmesi ve etkilerinin
belirlenmesi
9. Yeni kampanya çalışmalarının etkilerinin
belirlenmesi
10. Sinema filmlerinin fragmanlarının etkilerinin
belirlenmesi
11. Bir video ya da reklamda yer alan önemli
kesitlerin tespit edilmesi
12. Web sitelerinin tasarımı ve kullanılabilirliğinin
ölçülmesi
13. Mağaza deneyiminin ölçülmesi
14. Reklam sloganlarının etkilerinin belirlenmesi
Sınırlılıklar
8.
Elektrik iletkenliği kişiden kişiye değişkenlik
gösterebilmektedir, ayrıca kayıt altına alınan sinyallerin
yerinin tespit edilmesi zorluklar içerir.
9.
Beynin aktif olan bölgesinin belirlenmesi
fMRI yöntemine kıyasla güçlükler barındırır,
10.
Ölçeklendirilemez
11.
Duygular ancak olumlu ya da olumsuz olarak
tespit edilebilir.
12.
Sonuçlar araştırmanın gerçekleştirildiği
ortamından ve diğer hareketli değişkenlerden etkilenir.

180

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

Kaynak: Bercea, 2013.
2. Deneysel Çalışmanın Amacı- Yöntemi ve Örneklemi
Bu araştırmada, nöropazarlama metotlarından EEG Analiz Metodu kullanılarak banka
reklamlarındaki ünlülere tüketici tepkilerinin ölçülmesi amaçlanmıştır.
Araştırma; Fırat Üniversitesi Pazarlama ve Nöropazarlama Araştırma Merkezi’nde yaş, cinsiyet,
meslek, gelir düzeyi gibi demografik özellikler açısından farklı kişilerden oluşan 15 bay ve 15
bayan olmak üzere 30 gönüllü katılımcı ile gerçekleştirilmiştir. Deneysel çalışmalarda (Örneğin
EEG analiz yöntemi ile) 30-40 kişi arasındaki grupların, %1’den daha düşük bir hata payı ile en
optimum ve tutarlı örneklem sayısı olduğu belirlenmiştir (Sands, 2009). Katılımcılara 54 saniyelik
Halk Bankasına ait olan reklam filmi izlettirilip elektro beyin grafisi (Electroencephalography EEG) çıktıları analiz edilmiştir. Çalışma için Fırat Üniversitesi Etik Kurulundan izin alınmıştır.
Araştırmada; Emotiv EPOC isminde uluslararası 10-20 sistemine göre dizayn edilmiş 14 kanallı
EEG cihazı kullanılmıştır. Emotiv EPOC olarak adlandırılan yüksek çözünürlüklü bu cihaz;
saniyede 2048 Hz frekansta veri toplamaktadır. EEG cihazı, toplanan verileri 128Hz frekanslık bir
örneklem dâhilinde kablosuz ağ vasıtasıyla bilgisayara göndermektedir. Emotiv Epoc adlı EEG
cihazıyla ölçümlenen veriler belirli algoritmalara göre araştırmaya katılan gönüllü katılımcıların
duygusal tepkilerini analiz etmektedir.
Kafatası derisi üzerine yerleştirilen elektrotlar yardımı ile elde edilen EEG dalgaları; tam periyodik
olmayan ritmik dalgalardır. Beynin aktivite durumuna göre değişkenlik göstermektedir. Bu
dalgalanmaların frekansları: 0,5-70 Hz, genişlikleri 5-400 μV aralığında değişmektedir. Beyinde
aktiviteler arttıkça EEG dalga frekansları bu artışlara göre yükselmekte veya genişliklerinde
azalmalar oluşmaktadır. Elektrotlar beyin aktivitelerindeki gerilim farklılıklarını mikrovolt (μV)
aralığında ölçmekte ve EEG ile birden çok nöronun aktiviteleri ölçülmektedir. EEG beynin farklı
bölgelerinin aktivitelerini düzenli olarak kaydedebilmek için 8 veya 16 kanallı elektrot başlıklı
araçlardır. EEG, nöropazarlama alanında içerisinde bulunan herhangi bir konunun uyarıcılara karşı
vermiş oldukları tepkileri beyindeki elektrik aktivesinin ölçümü ile belirlenmesinde kullanılan bir
metottur. Kafa derisine temas edecek şekilde yerleştirilen elektrotlar beynin uyarıcılara karşı
vermiş olduğu anlık tepkileri belirlemek amacı ile kullanılmaktadır (Yücel ve Çubuk, 2014: s.
134).
Tablo 2: Banka Filminin İçeriği
Saniye Aralığı
0-9 saniye

Reklam Filmi Sahneleri
Dükkan Açılışı

10-15 saniye

Toplantı / Ürün Tanıtımı

16-20 saniye

Fatma Teyze

21-24 saniye

Proje Tasarımı

25-27 saniye

Tatile Gidiş

28-31 saniye

Düğün Pastası Kesimi

32-37 saniye

Yeni Doğan Bebek

38-44 saniye

Okul Sahnesi

45-54 saniye

Güvenlikçi ve Slogan Sahnesi

Tablo 2’de gönüllü katılımcılara izlettirilen Halk Bankası reklam filmine ait sahnelerin saniye
aralıkları ile bu aralıklara denk gelen görsellerine yer verilmiştir. Çalışmanın uygulama
aşamasında video görselinin başlaması ile EEG verilerinin elde edilmesi arasında ortalama 3-5
saniye arasında farklılık tespit edilmiştir. Bu farklılığın izlettirilen video görseli ile EEG
kaydının eş zamanlı olarak başlatılamamasından dolayı kaynaklandığı görülmüştür. Bu sebeple,
EEG görselleri üzerinde yer alan saniye aralıkları tek tek hesaplanmış ve herhangi bir veri
kaybının olmaması için gerekli titizlik gösterilmiştir. Bu doğrultuda yapılan çalışmada ve EEG
analizlerinde herhangi bir veri kaybı ortaya çıkmamıştır.
181

Süleyman DONMUŞ & Atilla YÜCEL

3. Araştırmanın Bulguları ve Yorumlanması
Banka reklamlarındaki ünlülere tüketici tepkilerinin nöropazarlama açısından incelenmesi ve
tepkilerin ortaya konulabilmesi amacı ile yapılan araştırmaya katılan 30 gönüllü kişinin EEG
verileri incelendiğinde %20 ’sinin (n=6 kişi) reklam filmine tepki vermediği geriye kalan %80’inin
ise (n=24 kişi) tepki verdiği belirlenmiştir. Belirlenen tepkilerin saniye aralıkları, her bir reklam
filmi sahnesi için ayrı ayrı aşağıda açıklanmıştır.

Resim 2: Reklamın 0-9 sn. Aralığında Geçen Sahneye Ait Görsel
Frontal lob; motor beceriler, konuşma gibi istemli kasların kontrolünü sağlamaktadır. Karar verme,
düşünme, hareketleri planlama, üzüntü mutluluk, sakinlik, ıstırap gibi karmaşık duyguların
oluştuğu alan olduğu belirtilmektedir. Paryetol lob; vücudun çeşitli bölgelerinde toplanan duyusal
bilgilerden sorumludur. Bilgi işlem, hareket, mekânsal yönelim, konuşma, görsel algılama, tanıma,
okuma ve yazma gibi aktiviteler paryetal lobun faaliyetleri içinde yer almaktadır. Oksipital lob;
görüntünün anlamlandırılarak görmeyi sağlayan bölgedir. Sol oksipital lob solu, sağ oksipital lob
ise sağ tarafı görmeye imkân vermektedir. Temporal lob; hafızada aktif rol oynamaktadır. Sol
loblar; özellikle nesnelerin isimleri ve kelimelerin anlamlandırılması faaliyetlerinde etkin rol oynar
iken, sağ lob bölgeler ise büyük oranda görsel hafıza ile ilgili verileri kaydetmektedir. Bu
bölgedeki uyarılmalar başka bir ifade ile amplitüt sayılarındaki artış bu reklam görselinin gönüllü
katılımcı üzerindeki etki uyandırma düzeyini göstermektedir.

Şekil 1: Gönüllü Katılımcıların 0-9 Saniye Aralığında Vermiş Oldukları EEG Tepkileri
Resim 2’de yer alan sahne, reklamın 0-9 sn. aralığında yer almaktadır. Bu sahnede dış ses uyaranın
“Ali bey dükkânı açar” sözleriyle video görseli başlamaktadır. EEG Analiz Metodu ile elde
edilen bulgular incelendiğinde, 6 katılımcının (n=%20) bu video görseline tepki verdiği tespit
edilmiştir. Video görseline tepki veren 6 katılımcının; Frontal (F4, AF3, AF4,FC6, F8), Oksipital
(O1) ve Parietal (P8) elektrotlarının olduğu bölgelerde aktivite oranının yüksek olduğu sonucuna
ulaşılmıştır.

182

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

Resim 3: Reklamın 10-15 sn. Aralığında Geçen Sahneye Ait Görsel

Şekil 2: Gönüllü Katılımcıların 10-15 sn. Aralığında Saniye Aralığında Vermiş Oldukları EEG
Tepkileri
Resim 3’te yer alan sahne reklamın 10-15 sn. aralığında yer almaktadır. Bu sahnede dış ses
uyaranın “Zeynep iş fikrini sunar” sözleriyle video görseli başlamaktadır. EEG Analiz Metodu
ile elde edilen bulgular incelendiğinde, 4 katılımcının (n=%13) bu video görseline tepki verdiği
tespit edilmiştir. Video görseline tepki veren 4 katılımcının; Frontal (F4), Temporal (T8) ve
Parietal (P7) elektrotlarının olduğu bölgelerde aktivite oranının yüksek olduğu tespit edilmiştir.

Resim 4: Reklamın 16-20 sn. Aralığında Geçen Sahneye Ait Görsel

183

Süleyman DONMUŞ & Atilla YÜCEL

Şekil 3: Gönüllü Katılımcıların 16-20 sn. Aralığında Saniye Aralığında Vermiş Oldukları EEG
Tepkileri
Resim 4’te yer alan sahne reklamın 16-20 sn. aralığında yer almaktadır. Bu sahnede dış ses
uyaranın “Fatma teyze börek açar” sözleriyle video görseli başlamaktadır. EEG Analiz Metodu
ile elde edilen bulgular incelendiğinde, 3 katılımcının (n=%10) bu video görseline tepki verdiği
tespit edilmiştir. Video görseline tepki veren 3 katılımcının; Frontal (AF3, AF4, FC6) ve Oksipital
(O2) elektrotlarının olduğu bölgelerde aktivite oranının yüksek olduğu sonucuna ulaşılmıştır.

Resim 5: Reklamın 21-24 sn. Aralığında Geçen Sahneye Ait Görsel

Şekil 4: Gönüllü Katılımcıların 21-24 sn. Aralığında Saniye Aralığında Vermiş Oldukları EEG
Tepkileri
Resim 5’te yer alan sahne reklamın 21-24 sn. aralığında yer almaktadır. Bu sahnede dış ses
uyaranın “Emre Bey proje yapar” sözleriyle video görseli başlamaktadır. EEG Analiz Metodu
ile elde edilen bulgular incelendiğinde, 2 katılımcının (n=%7) bu video görseline tepki verdiği
tespit edilmiştir. Video görseline tepki veren 2 katılımcının; Parietal (P7, P8) elektrotlarının olduğu
bölgede aktivite oranının yüksek olduğu tespit edilmiştir.

Resim 6: Reklamın 25-27 sn. Aralığında Geçen Sahneye Ait Görsel
184

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

Şekil 5: Gönüllü Katılımcıların 25-27 sn. Aralığında Saniye Aralığında Vermiş Oldukları EEG
Tepkileri
Resim 6’da yer alan sahne reklamın 25-27 sn. aralığında yer almaktadır. Bu sahnede dış ses
uyaranın “Ahmetler tatile çıkar” sözleriyle video görseli başlamaktadır. EEG Analiz Metodu ile
elde edilen bulgular incelendiğinde, 2 katılımcının (n=%7) bu video görseline tepki verdiği tespit
edilmiştir. Video görseline tepki veren 2 katılımcının; Frontal (AF4, F4) elektrotlarının olduğu
bölgede aktivite oranının yüksek olduğu sonucuna ulaşılmıştır.

Resim 7: Reklamın 28-31 sn. Aralığında Geçen Sahneye Ait Görsel

Şekil 6: Gönüllü Katılımcıların 28-31 sn. Aralığında Saniye Aralığında Vermiş Oldukları EEG
Tepkileri
Resim 7’de yer alan sahne reklamın 28-31 sn. aralığında yer almaktadır. Bu sahnede dış ses
uyaranın “Aslı-Kerem yuva kurar” sözleriyle video görseli başlamaktadır. EEG Analiz Metodu
ile elde edilen bulgular incelendiğinde, 4 katılımcının (n=%13) bu video görseline tepki verdiği
tespit edilmiştir. Video görseline tepki veren 4 katılımcının; Frontal (AF3, AF4, FC6, F4) ve
Parietal (P8) elektrotlarının olduğu bölgede aktivite oranının yüksek olduğu sonucuna ulaşılmıştır.

Resim 8: Reklamın 32-37 sn. Aralığında Geçen Sahneye Ait Görsel

185

Süleyman DONMUŞ & Atilla YÜCEL

Şekil 7: Gönüllü Katılımcıların 32-37 sn. Aralığında Saniye Aralığında Vermiş Oldukları EEG
Tepkileri
Resim 8’de yer alan sahneler reklamın 32-37 sn. aralığında yer almaktadır. Bu sahnede dış ses
uyaranın “Mertcan gözünü açar” sözleriyle video görseli başlamaktadır. EEG Analiz Metodu ile
elde edilen bulgular incelendiğinde, 12 katılımcının (n=%40) bu video görseline tepki verdiği
tespit edilmiştir. Video görseline tepki veren 4 katılımcının; Frontal (AF3, AF4, FC6, F3, F4, F7),
Oksipital (O1), Parietal (P7, P8) ve Temporal (T7) elektrotlarının olduğu bölgede aktivite
oranının yüksek olduğu sonucuna ulaşılmıştır.

Resim 9: Reklamın 38-44 sn. Aralığında Geçen Sahneye Ait Görsel

Şekil 8: Gönüllü Katılımcıların 38-44 sn. Aralığında Saniye Aralığında Vermiş Oldukları EEG
Tepkileri
Resim 9’da yer alan sahne reklamın 38-44 sn. aralığında yer almaktadır. Bu sahnede dış ses
uyaranın “Alican okula başlar” sözleriyle video görseli başlamaktadır. EEG Analiz Metodu ile
elde edilen bulgular incelendiğinde, 4 katılımcının (n=%13) bu video görseline tepki verdiği tespit
edilmiştir. Video görseline tepki veren 4 katılımcının; Frontal (AF3, AF4, F4), Oksipital (O1) ve
Temporal (T8) elektrotlarının olduğu bölgede aktivite oranının yüksek olduğu sonucuna
ulaşılmıştır.

186

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

Resim 10: Reklamın 45-54 sn. Aralığında Geçen Sahneye Ait Görsel

Şekil 9: Gönüllü Katılımcıların 45-54 sn. Aralığında Saniye Aralığında Vermiş Oldukları EEG
Tepkileri
Resim 10’da yer alan sahneler reklamın 45-54 sn. aralığında yer almaktadır. Bu sahnede dış ses
uyaranın “halkın yüzünü güldürmek için tüm gücümüz ile çalışıyoruz ve her zaman
yanlarında olmaktan gurur duyuyoruz” sözleriyle video görseli başlamaktadır. EEG Analiz
Metodu ile elde edilen bulgular incelendiğinde, 8 katılımcının (n=%27) bu video görseline tepki
verdiği tespit edilmiştir. Video görseline tepki veren 8 katılımcının; Frontal (AF3, AF4, F3, F4),
Oksipital (O1), Parietal (P7, P8) ve Temporal (T8) elektrotlarının olduğu bölgede aktivite oranının
yüksek olduğu sonucuna ulaşılmıştır.
Sonuç
Son zamanlardaki teknolojik gelişmeler ile birlikte rekabetin artması, işletmeleri farklı pazarlama
stratejileri geliştirmek zorunda bırakmıştır. Nöropazarlama; geleneksel pazarlamayı ve farklı
disiplinleri bir araya getirerek işletmelerin tüketicilerinin düşüncelerine ilişkin bilgilere farklı
yöntemler kullanarak ulaşmayı amaçlamaktadır. Pazarlamacılar için tüketicilerin satın alma
davranışlarını anlamak önem arz etmektedir. Tüketici davranışlarını belirlemek amacı ile çeşitli
metotlar geliştirilmiştir. Bu metotlardan biri de nöropazarlamadır. Pazarlamacılar, nöropazarlama
metotları sayesinde daha küçük örneklemler ile daha güvenilir sonuçlar elde edebilmektedir. Bu
sebeple nöropazarlama metotlarına olan ilgi son yıllarda giderek artış göstermektedir.
Nöropazarlama; tüketicinin düşüncelerini bilinç dışına çıkararak değerlendirmeyi
amaçlamaktadır. Böylece tüketicinin temel davranışlarını öğrenebilecek ve gerçek duygularını
ortaya çıkararak pazarlamacıların karar verme süreçlerini daha etkin kullanmalarına imkân
verecektir. Tüketicilerin satın aldıkları ürün veya hizmetin işlevsel faydasından çok kendisine
katacağı değere göre satın alma davranışı sergiledikleri düşünülmektedir. Nöropazarlamanın,
duyguların tüketicinin karar almasına yön vermesinden hareketle; pazarlamacılara geleneksel
pazarlama anlayışı ve metotlarının ötesinde tüketici istek, ihtiyaç ve beklentileri ile ilgili veriler
sunması ve bu verilere göre pazarlama stratejileri oluşturmasında katkı sağlayacağı
düşünülmektedir.
187

Süleyman DONMUŞ & Atilla YÜCEL

Nöropazarlama araştırmalarında beyin görüntüleme metotları kullanılarak belirli bir algoritma
yardımıyla bilinç dışının sayısallaştırılmış aktivitelerinin ölçümlenmesine dayalı olarak tüketici
zihninin pazarlama uyarıcıları karşısında duygusal etki seviyeleri analiz edilmeye çalışılmaktadır.
Farklı demografik özelliklerden oluşan 15 bay ve 15 bayan olmak üzere 30 gönüllü katılımcının
katılımıyla banka reklamlarındaki ünlülere tüketici tepkilerinin ölçümlenmesine yönelik yapılan
bu nöropazarlama araştırmasında bir bankaya ait reklam filmi gösterilmiştir. Nöropazarlama
araştırma metotlarından EEG metodu kullanılarak banka reklamlarındaki ünlülere tüketici
tepkileri ölçülmüştür. Elde edilen veriler çerçevesinde gönüllü katılımcıların karar süreci üzerinde
reklamlarda ünlü kullanımının ölçümlenmesi yapılmıştır.
Bu bilgiler doğrultusunda; Halk Bankası’na ait reklam filmine 30 gönüllü katılımcıdan 24
(n=%80)’ünün tepki verdiği, 6 (n=%20)’sının da tepki vermediği tespit edilmiştir. Reklam
filminin 9 sahnesi içerisinde 3 sahneye en fazla katılımcının tepki verdiği belirlenmiştir. Bu
bankanın reklam filminde ünlü bir komedyen oynamış ve reklamın sahnelerinde dükkân açılışı,
yeni doğan bebek ve güvenlikçi sahnelerinde katılımcılar en fazla tepki vermiştir. Bulgular
doğrultusunda elde edilen sonuca göre Bir markanın farkındalık yaratabilmesi amacı insanlar
arasında tanınmış ve benimsenmiş bir ünlünün kullanılması önemlidir. Halk Bankası reklamında
da tüketici üzerinde farkındalık yaratabilmek amacı ile ünlü bir kişi kullanılmıştır. Bu kişi, reklam
filminde çeşitli karakterlere bürünerek halkın belirli kesimlerindeki kişileri temsil etmiştir.
Özellikle son sahnede “halkın yüzünü güldürmek için tüm gücümüz ile çalışıyoruz ve her zaman
yanlarında olmaktan gurur duyuyoruz” sözüyle halkın bankası olduğunu belirtilerek tüketiciler
üzerinde bilinen, dikkat çeken ve diğer markalardan farklı olduğunu gösteren bir farkın
oluşturulması amaçlanmıştır.
Yukarıdaki bilgiler doğrultusunda; yapılan bu araştırmanın daha sonra yapılacak olan çalışmalara
yol göstereceği düşünülmektedir. Yapılan bu araştırmaya göre; 30 gönüllü katılımcıdan 24’ünün
(n=%80) tepki vermesi ve banka reklamlarında ünlü bir kişinin oynamasının tüketicilerin banka
seçimleri üzerinde etkili olduğu görülmüştür. Bankaların tüketici üzerinde farkındalık
yaratabilmesi ve tüketicinin tercihlerini etkileyebilmesi hatta satın alma davranışına yönlendirmesi
için yapacakları reklamlara dikkat etmeleri gerekmektedir. Özellikle, reklamlarda verilmek istenen
mesajla diğer bankalardan farklı olan yönlerin ortaya konulması, farkındalık oluşturması açısından
önem arz etmektedir. Farkındalığı yüksek olan bankaların tercih edilmesi daha kolay olmaktadır.
Ayrıca, bankanın marka değerinin yükselmesine de etki etmektedir.
Günümüzdeki tüketicilerin artık daha bilinçli olduğunu, rekabetin fazla olduğu ve işletmelerin
farklı pazarlama stratejileri geliştirmek zorunda oldukları bilindiğine göre; nöropazarlamanın
önemi daha çok artmıştır. Nöropazarlama metotlarının kullanılması ile geleneksel pazarlama
araştırmalarının yönü daha farklı bir boyuta sahip olan nöropazarlama araştırmalarına dönmüştür.
Nöropazarlama; geleneksel pazarlama ile nörobilimi birleştirmekte ve işletmelerin tüketicilere
mesajı daha kesin bir şekilde iletmesine yardımcı olmaktadır. Tüketicinin sosyal etkenlere göre
verdiği cevaplar yerine, davranışlarının altında yatan gizemli nedenlere odaklanan nöropazarlama
metotları ile tüketici zihninin derinliklerinde yer alan duygu ve düşünceler gün ışığına
çıkarılmaktadır. Tüketicilerin ifade etmekte zorlandıkları gerçek duygularının, düşüncelerinin ve
bilinç dışı tepkilerinin dışa vurulmasına yardımcı olan nöropazarlamanın; araştırma metotlarının
diğer nitel araştırma türleriyle desteklenerek birlikte değerlendirilmesinin tüketiciyi anlama
yolunda daha iyi sonuca götüreceği söylenebilir. Araştırmaya katılan gönüllü kişilerin Elazığ
ilinde ikamet eden kişilerden oluşması araştırma örnekleminin çeşitliliğini sınırlandırmaktadır.
Farklı örneklemlerde, farklı zaman ve yerlerde bu çalışma paralelinde yeni çalışmalar yapılabilir.

188

BANKA REKLAMLARINDAKİ ÜNLÜLERE TÜKETİCİ TEPKİLERİ: EEG SİNYALLERİNDEN
ÇIKARIMLAR

KAYNAKÇA
Aldayel, M., Ykhlef, M. & Al-Nafjan, A. (2020). "Deep Learning for EEG-Based Preference
Classification in Neuromarketing". Applied Sciences, 10(4), 1525.
Ariely, D. & Berns, G.S. (2010). "Neuromarketing: The Hope and Hype of Neuroimaging in
Business". Nature Reviews Neuroscience, 11(4): 284-292.
Aytekin, P. & Kahraman, A. (2014). "A New Research Approach İn Marketing: Neuromarketing".
Journal of Management, 1(1): 48-62.
Bayır, T., Yücel, N. & Gündüz, K. (2017). "Eye Tracking (Göz İzleme) Yöntemi İle Ürün
Yerleştirmenin İncelenmesi: Apple ve Samsung Markalarının Karşılaştırılması".
International Conference on Multidisciplinary, Science, Engineering and Technology
(IMESET’17 Bitlis), 27-29 Ekim Bitlis, 1-7.
Bercea, M.D. (2013). "Anatomy of Methodologies for Measuring Consumer Behavior in
Neuromarketing Research". Proceedings of the LCBR European Marketing Conference, 114.
De Oliveira, J.H.C. & Giraldi, J.D.M.E. (2017). "What is Neuromarketing? A Proposal for a
Broader and more Accurate Definition". Global Business and Management Research: An
International Journal, 9(2): 19-29.
Djamasbi, S., Siegel, M. & Tullis, T. (2010). "Generation Y, Web Design, and Eye Tracking".
International Journal of Human-Computer Studies, 68(5): 307-323.
Donmuş, S. (2018). Banka Reklamlarındaki Ünlülere Tüketici Tepkilerinin EEG ile Ölçülmesi.
Fırat Üniversitesi Sosyal Bilimler Enstitüsü, Yayımlanmamış Yüksek Lisans Tezi, Elazığ.
Erdemir, K.O. & Yavuz, Ö. (2016). Nöropazarlama'ya Giriş. İstanbul: Brand Map.
Freeman, W.J. & Quiroga, R.Q. (2013). Imagining Brain Function With EEG. New York: Springer
Science Business Media.
Gürdin, B. (2016). Sigara Karşıtı Televizyon Reklamlarında Kullanılan Korku Çekiciliği Faktörü
Etkinliğinin Beyin Görüntüleme Tekniği İle Ölçümü, Adnan Menderes Üniversitesi Sosyal
Bilimler Enstitüsü, Yayınlanmamış Doktora Tezi, Aydın.
Köylüoğlu A.S. & Tekin, M.(2017). “An Experimental Study on The Analysis of Customers’
Rational Responses Through Eye Tracking Technique: TORKU INC. CASE” International
Symposium for Production Research, (13 – 15 September 2017, Vienna),469-475.
Khushaba, R.N., Wise, C., Kodagoda, S., Louviere, J., Kahn, B.E. & Townsend, C. (2013).
"Consumer Neuroscience: Assessing the Brain Response to Marketing Stimuli Using
Electroencephalogram (EEG) and Eye Tracking". Expert Systems With Applications, 40(9):
3803-3812.
Kumar, S. (2015). "Neuromarketing: The New Science of Advertising". Universal Journal of
Management, 3(12): 524-531.
Lee, N., Broderick, A.J. & Chamberlain, L. (2007). "What İs ‘Neuromarketing’? A Discussion and
Agenda For Future Research". International Journal of Psychophysiology, 63(2): 199-204.
Lin, M., Cross, S.N.N., Jones, W.J. & Childers, T.L. (2018). "Applying EEG in Consumer
Neuroscience". European Journal of Marketing, 52(1): 66-91.
Murphy, E., Iles, J. & Reiner, P. (2008). "Neuroethics of Neuromarketing". Journal of Consumer
Behaviour: An International Research Review, 7(4‐5): 293-302.
Ohme, R., Reykowska, D., Wiener, D. & Choromanska, A. (2009). "Analysis of
Neurophysiological Reactions To Advertising Stimuli By Means of EEG and
189

Süleyman DONMUŞ & Atilla YÜCEL

Galvanicskinresponse Measures". Journal of Neuroscience, Psychology and Economics,
2(1): 21-31.
Ohme, R., Reykowska, D., Wiener, D. & Choromanska, A. (2010). "Application of Frontal EEG
Asymmetry to Advertising Research". Journal of Economic Psychology, 31(5): 785-793.
Plassmann, H., Venkatraman, V., Huettel, S. ve Yoon, C. (2015). “Consumer Neuroscience:
Applications, Challenges, and Possible Solutions”. Journal of Marketing Research, 52(4):
427-435.
Prıngle, H. (2008). Şöhret Satar. İstanbul: MediaCat Yayıncılık.
Raschke, M., Blascheck, T. & Burch, M. (2013). "Visual Analysis of Eye Tracking Data". Human
Centric Chronographics: Making Historical Time Memorable, 391-409.
Sands, F.S. (2009). "Sample Size Analysis for Brain Collection (EEG) Methodologies". White
Paper, http://www.sandsresearch.com/assets/white-paper.pdf (Erişim Tarihi: 09.12.2018).
Solak, B.B. (2016). "Televizyon Reklamlarında Ünlü Kullanımının Satın Alma Davranışı Üzerine
Etkisi: Akdeniz Üniversitesi İletişim Fakültesi Öğrencilerine Yönelik Araştırma".
Gümüşhane Üniversitesi İletişim Fakültesi Elektronik Dergisi, 4(1).
Sung, B., Wilson, N.J., Yun, J.H. & Lee, E.J. (2019). "What Can Neuroscience Offer Marketing
Research?". Asia Pacific Journal of Marketing and Logistics, 32(5): 1089-1111.
Tekin, M., Köylüoğlu A.S., Koyuncuoğlu, Ö. (2017). "Research on Consumers' Brain Activations
by Means of Electroencephalography Method”. European Journal of Multidisciplinary
Studies, 2(5): 313-322.
Venkatraman, V., Domika, A., Pavlou, P.A., Vo, K., Hampton, W., Bollinger, B., Hersh ﬁeld,
H.E., Ishihara, M. & Winer, R.S. (2015). “Predicting Advertising Success Beyond
Traditional Measures: New İnsights From Neurophysiological Methods and Market
Response Modeling”. Journal of Marketing Research, 52(4): 436-452.
Yoon, C., Gutchess, A.H., Feinberg, F. & Polk, T.A. (2006). “Functional Magnetic Resonance
İmaging Study of Neural Dissociations Between Brand and Person Judgments”. Journal of
Consumer Research, 33(1): 31-40.
Yücel, A. & İnan, M. (2020). "Beyin Tercih Yapar Mı? EEG ve Eye-Tracking İle Tüketici
Davranışı ve Beyin Aktivitesi Üzerine Yapılan Çalışmalara Yönelik Bir Analiz". IV.
Uluslararası Battalgazi Bilimsel Çalışmalar Kongresi, (29 Şubat-1 Mart, Malatya),33-49.
Yücel, A. & Coşkun, P. (2018). "Nöropazarlama Literatür İncelemesi". Fırat Üniversitesi Sosyal
Bilimler Dergisi, 28(2): 157-177.
Yücel, A. & Şimşek, A.İ. (2019). "Measuring Consumer Brand Perceptions in Terms of
Neuromarketing by Using The EEG Method: An Experimental Study on The Automotive
Industry". Avrasya Sosyal ve Ekonomi Araştırmaları Dergisi, 6(1): 121-133.
Yücel, A. & Çubuk, F. (2014). “Bir Nöropazarlama Araştırmasının Deneysel Yolculuğu ve
Araştırmanın İlk İpuçları”. Fırat Üniversitesi Sosyal Bilimler Dergisi, 24(2): 133-149.
Yücel, N., Yücel, A., Yılmaz, A.S., Çubuk, F., Orhan, E.B. & Şimşek, A.İ. (2015). "Coffee Tasting
Experiment From the Neuromarketing Perspective”. The WEI International Academic
Conference". (8-10 Haziran 2015 Harvard, USA), 29-35.
Zurawicki, L. (2010). Neuromarketing: Exploring The Brain of The Consumer. Springer Science
& Business Media.
https://www.emotiv.com ( Erişim Tarihi: 30.10.2018).

190

