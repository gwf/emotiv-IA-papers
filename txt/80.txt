Uluslararası Mühendislik Araştırma ve Geliştirme
Dergisi
International Journal of Engineering Research
and Development
Cilt/Volume:10

Sayı/Issue:3

Aralık/December 2018

https://doi.org/10.29137/umagd.487930

Seçilmiş Konferans Makalesi / Selected Conference Article

.

Yardımcı Sistem Olarak BCI ve EEG Sinyallerinin BCI Sistemlerde
Kullanım Şekilleri
Using of BCI as an Assistant System and EEG Signals in BCI Systems
Kadir HALTAŞ *1, Atilla ERGÜZEN 2, Erdal ERDAL2 , Murat LÜY3
2000 Evler Mah. F.Yılmaz Çakıroğlı Sok. No:6/7 Merkez , 50000 Nevşehir
Kırıkkale Üniversitesi, Bilgisayar Mühendisliği Bölümü, 71450, Kırıkkale, Türkiye
3
Kırıkkale Üniversitesi, Mühendislik Fakültesi, Elektrik-Elektronik Mühendisliği Bölümü, 71450, Kırıkkale, Türkiye
1

2

Başvuru/Received: 26/11/2018

Kabul/Accepted: 22/12/2018

Son Versiyon/Final Version: 31/12/2018

Öz
Günümüzde halen insan anatomisi ve buna bağlı olarak hastalıkların incelenmesi süregelmektedir. İnsanoğlunun en çok ilgisini çeken
anatomik kısımlardan bir tanesi de şüphesiz ki beyindir. Günümüz çalışmaları beyin sinirsel faaliyetlerini izleyerek çeşitli alanlarda
ilerlemeler göstermektedir. Beyin sinyallerinin izlenmesi için kullanılan en yaygın yöntemlerden biri EEG (Elektroansefalogram)
olarak bilinmektedir. Günümüzde EEG tıbbi alanda tanı ve tedaviye yardımcı olarak kullanıldığı gibi aynı zamanda disiplinler arası
olarak bilgisayar bilimlerinde BCI (Beyin Bilgisayar Arayüzü) sistemlerinde kullanılmaktadır. Beyin Bilgisayar Arayüzü (Brain
Computer Interface (BCI) ) sistemlerinin temelinde birey beyin sinyallerinin toplanarak bireyin dış dünyayla iletişime geçmesi için
uygun şekilde kullanımı söz konusudur. BCI sistemlerinin kullanım alanları; kısmi motor hareket kayıpları, ağır felçli bireyler, ağır
konuşma güçlükleri vb. olarak sıralanabilir. Bu çalışmada günümüzde BCI sistem tasarımlarında gelinen nokta hakkında derleme
yapılmıştır. Bu sayede BCI sistemi çalışmalarının durumu izlenebilecek ve BCI alanında gelişmelerin doğrultusu görülebilecektir.
Anahtar Kelimeler
“EEG, BCI, Beyin, Kontrol, Sistem”
Abstract
Currently, human anatomy and related diseases are still under investigation. One of the most interesting anatomical parts of human
beings is undoubtedly the brain. Today's studies show progress in various areas by monitoring the neural activity of the brain. One
of the most common methods for monitoring brain signals is known as EEG (Electroencephalogram). Today, EEG is used as an
adjunct to medical diagnosis and treatment, and is also used in interdisciplinary computer science systems in BCI (Brain Computer
Interface) systems. Brain Computer Interface (BCI) systems are based on the use of individual brain signals and the proper use of the
individual to communicate with the outside world. Usage areas of BCI systems; partial motor movement loss, severe paralyzed
individuals, severe speech difficulties and so on. can be listed as. In this study, the current point of BCI system design is compiled.
In this way, the status of BCI system studies can be monitored and the direction of developments in the BCI field can be seen.
Key Words
“EEG, BCI, Brain, Control, System”

haltaskadir@nevsehir.edu.tr

International Journal of Research and Development, Vol.10, No.3, December 2018, Special Issue

1.

GİRİŞ

İnsan anatomisi geçmişten günümüze her zaman araştırma konusu olarak bilim insanlarının ilgisini çekmiştir. Günümüzde halen
insan anatomisi ve buna bağlı olarak hastalıkların incelenmesi süregelmektedir. İnsanoğlunun en çok ilgisini çeken anatomik
kısımlardan bir tanesi de şüphesiz ki beyindir.
Bilindiği üzere beyin vücudumuzu yönetmekle sorumlu organımız olup bu yönetimsel faaliyeti sinir sistemimiz aracılığı ile
gerçekleştirmektedir. Beyin ve sinir sistemi nöronlardan oluşmaktadır. Şekil 1’ de temel nöron yapısı gösterilmektedir. Yetişkin
bir insan beyninden yaklaşık 100 milyar adet sinir hücresi ve 1011 adet sinir hücreleri arası bağ bulunmaktadır (Bora & Yeni, 2012).
Oluşturulmuş bu muazzam yapıda sinir hücreleri kendiler aralarından düşük şiddetli elektrik potansiyelleri üreterek
haberleşmektedirler (Bora & Yeni, 2012) (Siuly, Li, & Zhang, 2016). Söz konusu haberleşme faaliyetleri gerek istemsiz beyin
faaliyetleri gerekse de bilinçli olarak yapılan düşünme, çözümleme gibi karmaşık zihinsel beyin faaliyetler olarak karşımıza çıkar.
Bu elektriksel faaliyetlerin incelemesi sinir sistemi, beyin hastalıkları ve bunları bağlı anatomik hastalıkların teşhisi, tedavisi veya
etkisinin azaltılması konusunda yardımcı olmaktadır (Bora & Yeni, 2012) (Siuly, Li, & Zhang, 2016).

Şekil 1 : Nöron yapısı (Bora & Yeni, 2012).

Sinir sisteminde var olan hastalık ve işlev bozukluklarının tanı, teşhis ve tedavisi aşamalarında EEG (Elektroansefalogram) sıklıkla
kullanılan bir teknik olarak karşımıza çıkmaktadır (Bora & Yeni, 2012) (Siuly, Li, & Zhang, 2016). EEG beyin korteksinde yer
alan nöronların elektrik potansiyellerinde oluşan değişimlerin kayıt edilmesi olarak söylenebilir (Bora & Yeni, 2012) (Siuly, Li, &
Zhang, 2016) (Teplan, 2002). Teknolojik ilerlemelerin yardımıyla EEG sinyalleri çeşitli cihazlarla farklı şekillerde izlenebilmekte
ve kayıt altına alınabilmektedir. Bu durum EEG sinyallerinin disiplinler arası farklı çalışmalarda kullanılabilmesinin önünü
açmıştır (Ilyas, Saad, & Ahmad, 2015) (Lotte, Congedo, Lécuyer, Lamarche,, & Arnaldi, 2007).

Şekil 2 : Örnek EEG kaydından alınmış bir kısım - CHB-MIT Scalp EEG Database

1.1.
EEG Sinyalleri ve Temel Kavramları
Elektroansefalografi 20.yüzyılda Hans BERGER isimli bilim insanı tarafından bulunmuştur. Klinik uygulamalarında kullanımı ise
1929 yılında bir hastanın EEG sinyallerinin kaydı ile gerçekleşmiştir. Bu adımla beraber EEG üzerine çalışmalar hız kazanmıştır.
Sonrasında Albert GRASS tarafından Harvard Tıp Okulu laboratuvarı için 3 kanallı bir EEG cihazı geliştirilmiştir. Bu çalışmaların
ardından EEG sinyallerinin hem tıbbi hem de araştırma amaçlı kullanımı, özellikle 2.Dünya savaşından sonra olmak üzere, yoğun

73

International Journal of Research and Development, Vol.10, No.3, December 2018, Special Issue

bir artış göstermiştir. Öyle ki, nörofizyolojinin yanında farklı alanlarda da kullanımı üzerine çalışılmıştır. Klinik olarak EEG
uygulamaları ülkemizde 1940’lı yıllarda başlamıştır (Bora & Yeni, 2012).
EEG kayıtlarında temel olarak gözlemlenen olgular, beyin sinirsel faaliyetleri sırasında gözlemlenen Şekil 3’ de görüldüğü gibi 5
temel dalgadır. Bu tipik 5 adet dalga birbirlerinden frekanslarına göre ayrılmaktadırlar (Siuly, Li, & Zhang, 2016). Öyle ki; dalga
frekansları delta(δ) : 0,5 - 4 Hz., teta(θ): 4 – 8 Hz., alfa(α): 8 - 13 Hz., beta(β): 13 - 30 Hz., gama(γ): >30 Hz. olarak karşımıza
çıkmaktadır (Bora & Yeni, 2012) (Siuly, Li, & Zhang, 2016).

Şekil 3 : 5 temel EEG sinyal tipinin frekans gösterimleri (Siuly, Li, & Zhang, 2016).

EEG kayıtlarında gözlemlenen bu farklı dalga formları EEG kaydının ait olduğu bireyin klinik durumu ve bilişsel faaliyetleri
hakkında bilgiler vermektedir (Bora & Yeni, 2012) (Siuly, Li, & Zhang, 2016). Delta dalgaları öncelikli olarak derin uyku
durumuyla olmak üzere beyin bozuklukları ve uyanma durumuyla ilişkilidir (Siuly, Li, & Zhang, 2016) (Teplan, 2002). Teta
dalgalarının genlikleri genellikle 20 µV değerinden daha büyüktür. Teta dalgaları duygusal durumlarla ilişkilidir. Özellikle hayal
kırıklığı olmak üzere duygusal stres, ilham ve derin meditasyon durumlarıyla ilişkilidir (Siuly, Li, & Zhang, 2016). Alfa
dalgalarının genlikleri ise 30 – 50 µV arasında değişmektedir. Alfa dalgalarının temel sebebi bireyin gözlerinin kapalı olması ve
rahatlama durumunda bulunmasıdır. Genel olarak yoğun beyin faaliyetleri ile ilişkilendirilmiştir. Alfa dalgaları ayrıca literatürde
“mu” aktivitesi(etkinliği) olarak da geçmektedir (Siuly, Li, & Zhang, 2016). Beta dalgaları düşük genlikte oluşmaktadır, bireyin
beyninin uyanıklık durumu ve aktif zihinsel faaliyetlerin sırasında gözlemlenir. Beta dalgaları genellikle odaklanma, aktif dikkat
ve problemlere konsantre olma durumlarıyla ilişkilidir (Siuly, Li, & Zhang, 2016). Gama dalgaları genellikle 30 Hz. üstünde
frekansa sahiptirler, bazı durumlarda bu frekans bandı en yüksek seviye olan 80-100 arasına ulaşabilmektedir. Gama dalgasının
çok çeşitli bilişsel beyin faaliyetleriyle ilgisi bulunmaktadır (Siuly, Li, & Zhang, 2016).
EEG sinyallerinin temininin doğru yapılabilmesi için EEG cihazının elektrotlarının skalp(kafa derisi) üzerine montaj şekillerinin
de önemi büyüktür. Genel olarak klinik vakalarda ve bilimsel araştırmalarda 10-20 ve 10-10 montaj sistemleri tercih edilmektedir
(Ilyas, Saad, & Ahmad, 2015) (Maracine, Radu, Ciobanu, & Popescu, 2017). 10-10 elektrot yerleşimi göreceli olarak daha çok
kullanılan 10-20 sisteminin elektrot yerleşim düzenim daha sıklaştırılarak dağıldığı yapıdır. 10-20 elektrot diziliminin örneği Şekil
4 ‘de görülmektedir. Sözü geçen bu montaj sistemlerinde temel alınan nokta beynin serebral korteks tabakasının genelinden EEG
sinyallerinin elde edilmesini sağlamaktır. Ancak EEG sinyallerinin elde edilmesi ve kayıt edilmesi için bu sistemlerin kullanılması
mecburi bir durum değildir. Üzerinden çalışılan proje veya klinik duruma göre özgün elektrot montaj şekilleri uygulanabilmektedir.

74

International Journal of Research and Development, Vol.10, No.3, December 2018, Special Issue

Şekil 4 : Uluslararası kabul gören 10-20 elektrot yerleşimi.

2.

BCI SİSTEMLERİ

Beyin Bilgisayar Arayüzü (Brain Computer Interface (BCI) ) sistemlerinin temelinde birey beyin sinyallerinin toplanarak bireyin
dış dünyayla iletişime geçmesi için uygun şekilde kullanımı söz konusudur (AIQattan & Sepulveda, 2017) (Ilyas, Saad, & Ahmad,
2015). BCI sistemlerinin kullanım alanları; kısmi motor hareket kayıpları, ağır felçli bireyler, ağır konuşma güçlükleri v.b olarak
sıralanabilir (AIQattan & Sepulveda, 2017) (Anupama, N.K., & Lingaraju, 2014) (Camacho & Manian, 2016) (Tatum, 2017)
(Ernest, Smitha, & Vinod, 2015) (Jadav, Batistić, Vlahinić, & Vrankić, 2017) (Katona, Ujbanyi, Sziladi, & Kovari, 2016). Genel
bir BCI sisteminin şeması Şekil 5‘de görülmektedir. BCI sistemlerinin standart bir amacı olmayıp gerçekleştirilen projeye göre
analiz edilen sinyaller ve çıktıları farklılık gösterebilir (Smitha , Vinod, & K, 2016) (Liu, Chen, Lee, Pei, & Mill´an, 2017) (Chan
& Dascalu, 2017). Bir uygulamada tekerlekli sandalyeyi yönetmek amaçlı kullanılırken başka bir uygulamada konuşma
güçlüklerinin üstesinden gelmek için işe koşulmuş olabilir (Katona, Ujbanyi, Sziladi, & Kovari, 2016). Temel bir BCI sistemi
genel olarak bulunan katmanlar şu şekilde sıralanabilir; beyin faaliyetlerinin ölçülmesi (EEG sinyallerinin ölçülmesi), ön işleme,
özellik çıkarımı, sınıflandırma, elde edilen sonucun hedef doğrultuda komuta dönüştürülmesi ve sonra olarak geri besleme (Liu,
Chen, Lee, Pei, & Mill´an, 2017). BCI sistemlerinin temeli neredeyse standart olmasına karşın iki farklı uygulama şekli mevcuttur;
invazif ve invazif olmayan (Siuly, Li, & Zhang, 2016). İnvazif sistemlerde BCI sistemine sinyal aktarımı sağlayan elektrotlar
kafatası içerisine cerrahi müdahaleyle yerleştirilirler. Bu bakımdan invazif BCI sistemlerinin riskli ve maliyetli bir yapısı vardır
(Siuly, Li, & Zhang, 2016) (Teplan, 2002) (Maracine, Radu, Ciobanu, & Popescu, 2017). İnvazif olmayan BCI sistemlerinde EEG
sinyallerinin elde edilmesini sağlayan elektrotlar bir başlık içine yerleştirilir ve bu sayede kafa derisine sabitlenmiş olur. Bu yöntem
genel olarak invazif yönteme göre daha az maliyetli olduğu için daha çok yaygın kullanıma sahiptir.

75

International Journal of Research and Development, Vol.10, No.3, December 2018, Special Issue

Şekil 5 : Genel BCI sistem şeması (Siuly, Li, & Zhang, 2016).

BCI sistemlerinde; Ön işleme (pre-processing) işleminde EEG sinyallerinde bulunan artefaktlar giderilerek ve sinyaller
güçlendirilerek özellik çıkarımı için uygun hale getirilmeye çalışılmaktadır. Özellik çıkarımı (Future Extraction) aşamasında
üzerinde çalışılan proje bağlamında ve kullanılacak sınıflandırma yöntemleri de göz önünde bulundurularak özellik çıkarımı
yapılır. Sınıflandırmada (Classification) özellik çıkarımında elde edilen özellikler üzerinde amaca uygun komut dönüşümünün
gerçekleşmesi için sistemde kullanılması kararlaştırılan teknik ve algoritmalar işe koşulur. Sınıflandırma işleminden sonra komut
dönüşümü gerçekleşir ve kullanıcının bir sistemi, donanımı veya ir uygulamayı kullanması/yönetmesi sağlanmış olur. Geri besleme
(Feedback) sayesinde sistem çalışma kararlılığıyla ilgili veri toplayarak kendini eğitebilmektedir (Ilyas, Saad, & Ahmad, 2015)
(Smitha , Vinod, & K, 2016) (Chan & Dascalu, 2017).
2.1.
BCI sistemlerinde önişleme(Pre-processing)
Temel olarak önişleme işi sinyallerin asıl amaç için kullanılmasından önce sinyal/gürültü oranını arttırmak ve EEG sinyalleri
özelinde göz kırpması, kalp atışı gibi artefaktları elemine etmek için kullanılmaktadır. Literatürde önişleme için birçok teknik
kullanılmıştır. Bunlardan bazıları Common Average Reference(CAR), Laplacian filtreleri, Principal Component Analysis(PCA),
Independent Component Analysis(ICA) olarak sıralanabilir (Dogrui, King, & Chuanbg, 2017).
Bunlardan örnek olarak PCA incelendiğinde; matematiksel işlemler sonucunda sinyal değerlik vektörleri arasında var olan
korelasyonu gözlemleyerek birbirleriyle ilişkisi olmayan “esas bileşenler(principal component)” olarak isimlendirilebilecek
vektörler elde edilmesini hedeflemektedir (Ilyas, Saad, & Ahmad, 2015). Bu sayede üzerinde işlem yapılacak özellik vektörlerinin
azaltılması mümkün olabilecektir (Dogrui, King, & Chuanbg, 2017).
2.2.
Özellik Çıkarımı
Özellik çıkarımı aşamasında öncelikli olarak EEG sinyallerinde inceleme işleminde kullanılacak metot seçilmelidir. Bu metodlar
P300 potansiyelleri, SSVEP(Steady State Visual Evoked Potentials), Sensorimotor ritimleri, yavaş kortikal potansiyeller (SCP)
olarak sıralanabilir. Bu metotlarının işe koşulmasında her biri EEG sinyallerini farklı açılardan işlemektedir. P300 potansiyeli;
EEG sinyallerinde kişinin arzuladığı seçimin görsel olarak gösteriminden 300ms sonra meydana gelen pozitif potansiyel
gözlemlenmeye çalışılmaktadır (Xing, McCardle, & Xie, 2012). P300 potansiyelleri gözlenmesine dayalı birçok uygulama
mevcuttur. Genel olarak P300 metodu metin yazdırmak veya basit yönlendirme komutları için kullanılmaktadır. Sözü geçen bu tip
çalışmalara örnek olarak Curtin ve arkadaşlarının gerçekleştirdiği çalışma gösterilebilir (Curtin, Ayaz, Liu, Shewokis, & Onaral,
2012). Şekil 6 ‘da Cuti ve arkadaşlarının “P300-Based BCI Mouse With Genetically-Optimized Analogue Control” isimli
çalışmalarında elde ettiği örnek bir P300 sinyal gösterimi yer almaktadır. Guger ve arkadaşlarının 2009 yılında yaptıkları “How
many people are able to control a P300-based brain–computer interface (BCI)?” isimli çalışmaya göre deneye katılan insanlar %72
oranında P300 sinyal formu tabanlı harf kodlayıcı uygulamayı %100 oranında kullanmayı alarmışlardır (Guger, ve diğerleri, 2009)
(Cotrina, 2017).

76

International Journal of Research and Development, Vol.10, No.3, December 2018, Special Issue

Şekil 6 : Örnek bir P300 sinyal gösterimi (Citi, Poli, Cinel, & Sepulveda, 2008).

P300 sinyallerinin kullanımına benzer başka bir metot olan SSVEP(Steady State Visual Evoked Potentials – Kararlı Hal Görsel
Uyarılmış Postansiyelleri); sıklıkla görsel uyaranın kullanılacağı BCI sistemlerinde tercih edilmektedir (Cotrina, 2017) (Xing,
McCardle, & Xie, 2012). Şekil 7‘de örnek bir SSVEP sinyal formu yer almaktadır. SSVEP sinyal inceleme metodunda genel
olarak tepki süresi kısa olan N70 e P100 gibi dala formları gözlemlenmeye çalışılmaktadır (Xing, McCardle, & Xie, 2012). Bu
sinyaller isimlerini; görsel uyaranın fark edilmesinden ardından sırasıyla 70 ve 100ms sonra ortaya çıkmaları nedeniyle almışlardır.
SSVEP sinyal inceleme metoduna görsel uyaranlar ardı ardına birkaç kez gösterilmeli ve böylece sinyal oluşumunda kararlı hal
elde edilmeye çalışılmalıdır (Xing, McCardle, & Xie, 2012). Allison ve arkadaşları 2010 yılında nüfus istatistiklerini temel alarak
gerçekleştirdikleri SSVEP tabanlı BCI sistem kullanım başarım oranını %95 olarak elde etmişlerdir (Allison, ve diğerleri, 2010)
(Cotrina, 2017).

Şekil 7: Örnek SSVEP sinyal formları (Cotrina, 2017).

Üzerinden çalışılacak sinyal formları belirlendikten sonra özellik çıkarımı için genel olarak PCA, DWT(Discrete Wavelet
Transform), ICA, PSD(Power Spectral Density) veya FFT(Fast Fourier Transform) tekniklerinin kullanıldığı söylenebilir.
2.3.
Sınıflandırma
BCI sistemlerinde EEG sinyalleri kullanılırken önemli olan aşamalardan biri de sınıflandırma yapmak için kullanılacak yöntem
veya yöntemlerin belirlenmesidir. Sınıflandırma aşaması BCI sistemlerinde komut anlamlandırılması anlamına geldiği için sistem
çalışması adına hayati önem taşımaktadır. Pek çok BCI sisteminde, sistemin başarımı sınıflandırma işleminin başarım oranıyla
belirlenmektedir (Cotrina, 2017). Literatüre bakıldığında sınıflandırma için birçok algoritma kullanılabilmektedir. Bunlardan bir
kaçı; LDA(Linear Discriminant Analysis), MLP(Multi Layer Perceptron), SVM(Support Vector Machine), YSA(Yapay Sinir
Ağları), Karar Ağaçları gibi sıralanabilir ( Abdel-Hadi , El-Khoribi, Shoman, & Refaey, 2015) (Ilyas, Saad, & Ahmad, 2015)
(Maracine, Radu, Ciobanu, & Popescu, 2017) (Siuly, Li, & Zhang, 2016) (Toderean & Chiuchisan, 2017) (Xing, McCardle, &
Xie, 2012). Elbette kullanılabilecek yöntemler bunlarla sınırlı değildir.
Literatürde EEG sinyal sınıflandırmasında kullanılan kimi algoritmalarının karşılaştırmaları hakkında çalışmalar mevcuttur (Ilyas,
Saad, Ahmad, & Ghani, 2016) (Siuly, Li, & Zhang, 2016) (Xing, McCardle, & Xie, 2012). (Xing, McCardle, & Xie, 2012)
77

International Journal of Research and Development, Vol.10, No.3, December 2018, Special Issue

çalışmasında araştırmacılar sınıflandırma algoritmalarını doğrusal, doğrusal olmayan ve karışık sınıflandırıcılar olmak üzere 3
temel sınıfa ayırmışlarıdır. Ayrıca yine (Xing, McCardle, & Xie, 2012)’ de sınıflandırma işleminde makine öğrenmesi kullanılarak
iyileştirme çalışmaları yapılabileceği ifade edilmiştir.
Başka bir EEG sinyal sınıflandırması performans karşılaştırma çalışması olan “Classification of EEG Signals for Brain-Computer
Interface Applications: Performance Comparison (Ilyas, Saad, Ahmad, & Ghani, 2016)” isimli çalışmada araştırmacılar; EEG
sinyallerini sınıflandırmak için SVM(Support Vector Machine ), k-NN(k-Nearest Neighbour), MLP-ANN(Muti Layer Percptron
Artificial Neural Network ) ve Lojistik Regresyon algoritmalarının peformanslarını karşılaştırmışlardır. Uluslararası 4. BCI
sistemleri yarışması veri kümesi 1 üzerinde gerçekleştirilen başarım karşılaştırmasında LR ve SVM algoritmaları sırasıyla 73.03%
ve 68.97% başarım oranı elde etmişlerdir.
3.

BCI ALANINDA YAPILMIŞ BAZI ÇALIŞMALAR

Söz konusu çalışma alanında Anupama.H.S ve arkadaşları “Real-time EEG based Object Recognition System Using Brain
Computer Interface” isimi ile gerçekleştirdikleri çalışmalarında karar ağaçlarını kullanarak %82 doğruluk oranıyla gerçek zamanlı
nesne tanımlama yapmışlardır (Anupama, N.K., & Lingaraju, 2014). Başka bir çalışmada Masoud Maleki ve arkadaşları “A Novel
Brain -Computer Interface based on the Gaze Rotating Vane Independent EEG” ismini verdikleri makalelerinde sanal ortamda
oluşturulmuş bir pervaneyi döndürmek için EEG sinyallerini kullanmışlardır (Maleki, Manshouri, & Kayıkçıoğlu, 2015). EEG
sinyallerinden özellik çıkarımını yapmak için PCA tekniğini, sınıflandırma gerçekleştirmek için k-En Yakın Komşu algoritmasını
kullanmışlardır (Maleki, Manshouri, & Kayıkçıoğlu, 2015). Jiahui Pan ve arkadaşları gerçekleştirdikleri “An EEG-Based BrainComputer Interface for Emotion Recognition” isimli çalışmalarında bireyin duygusal durumunu mutlu veya üzgün olarak
sınıflandırmayı amaçlamışlardır (Pan, Li, & Wang, 2016). Gerçekleştirdikleri bu çalışmada kişiye özel EEG frekans bantlarının
seçimi üzerine çalışılmışlardır. Duaa AIQattan ve Francisco Sepulveda yayınladıkları “Towards Sign Language Recognition Using
EEG-Based Motor Imagery Brain Computer Interface” isimli çalışmada felçli hastaların Amerikan İşaret Dili ‘nde kullanınlan tek
elle yapılabilen 6 adet temel işareti kullanabilmeleri üzerine çalışmışlardır (Pan, Li, & Wang, 2016). Bu çalışmada doğrusal
olmayan Destek Vektör Makineleri(SVM) ve doğrusal diskriminant analizi (LDA) kullanmıştır. K. L. Hsieh ve arkadaşları
gerçekleştirdikleri “Home Care by Auditory Brain Computer Interface for the Blind with Severe Physical Disabilities” çalışmada
kısmi fiziksel engelli ve aynı zamanda ama olan bireyler için akıllı ev sistemlerinin temel yönetim işlemlerini gerçekleştirmek
üzere ses temelli BCI sistemi geliştirmişlerdir (Hsieh, Sun, Yeh, & Pan, 2017).
Bu çalışmalardan da anlaşılabileceği gibi EEG sinyallerinin analizi ve işlenmesi sayesinde teşhis/tanı, mental aktivite
sınıflandırması, duygu durumu, teçhizat/alet kullanımı ve karmaşık sistem yönetimi gibi işlemler gerçekleştirilebilmektedir (Bora
& Yeni, 2012) (Siuly, Li, & Zhang, 2016) (Teplan, 2002) (Ilyas, Saad, & Ahmad, 2015) (AIQattan & Sepulveda, 2017). Ancak bu
işlemlerin yapılabilmesi için insan beyninden elde edilen EEG sinyallerinin doğru ve tutarlı bir şekilde analiz edilmesi ve işlenmesi
gerekir.
4.

SONUÇ

Bu çalışmada EEG sinyalleri hakkında temel bilgilere ve EEG sinyallerinin BCI sistemlerinde kullanılış şekilleri hakkında bilgilere
ve örneklere yer verilmiştir. Bazı BCI sistemlerinde EEG sinyallerinin bir türevi olan ERP de kullanılmaktadır. Bu konu başka bir
çalışmada incelenecektir.
EEG sinyalleri klinik olarak bazı vakalarda kullanılabilmektedir ancak BCI sistemlerinin henüz kararlı hale gelmemiş olması
nedeniyle klinik olarak kullanımı yaygınlaşmamıştır. Ancak özellikle ağır motor kaybı yaşayan kişiler ve ağır felçli insanlar
düşünüldüğünde BCI sistemlerinin gelecek için önemli olduğu açık bir şekilde gözlemlenebilir.
Bu alanda yapılan akademik çalışmalara daha birçok örnek gösterilebilir (Camacho & Manian, 2016) (Ernest, Smitha, & Vinod,
2015) (Ilyas, Saad, & Ahmad, 2015) (Jadav, Batistić, Vlahinić, & Vrankić, 2017). Bununla birlikte EEG sinyallerinin teknoloji
sanayisinde de kullanımı son yıllarda artmıştır. NeuroSky ve EMOTIV gibi biyosensörler ve bunlara bağlı teknolojik ürünler
üzerinde çalışmalar yapan birçok şirket mevcuttur. Sözü geçen bu iki firma piyasada kişisel kullanım için hazırlanmış EEG temelli
başlıklar pazarlamaktadır. Bu başlıklar ile birey kendi EEG sinyallerini izleyebilmektedir.
REFERANSLAR
AIQattan, D., & Sepulveda, F. (2017). Towards Sign Language Recognition Using EEG-Based Motor Imagery Brain Computer
Interface. 2017 5th International Winter Conference on Brain-Computer Interface (BCI). Sabuk.
Anupama, H., N.K., C., & Lingaraju, G. (2014). Real-time EEG based Object Recognition System Using Brain Computer Interface.
2014 International Conference on Contemporary Computing and Informatics (IC3I). Mysore.

78

International Journal of Research and Development, Vol.10, No.3, December 2018, Special Issue

Bora, İ., & Yeni, S. (2012). EEG ATLASI. NOBEL TIP KİTABEVLERİ.
Camacho, J., & Manian, V. (2016). Real-Time Single Channel EEG Motor Imagery based Brain Computer Interface. 2016 World
Automation Congress (WAC). Rio Grande.
Chan, A., & Dascalu, S. (2017). Using Brain Computer Interface Technology in Connection with Google Street View. 2017 21st
International Conference on Control Systems and Computer Science (CSCS). Bucharest.
Citi, L., Poli, R., Cinel, C., & Sepulveda, F. (2008). P300-Based BCI Mouse With Genetically-Optimized Analogue Control. IEEE
TRANSACTIONS ON NEURAL SYSTEMS AND REHABILITATION ENGINEERING, 16(1), 51-61.
Cotrina, A. (2017). Toward Brain-Computer Interaction in Paralysis. Springer International Publishing.
Curtin, A., Ayaz, H., Liu, Y., Shewokis, P., & Onaral, B. (2012). A P300-based EEG-BCI for Spatial Navigation Control. 34th
Annual International Conference of the IEEE EMBS, (s. 3841-3844). San Diego.
Dogrui, W., King, J.-T., & Chuanbg. (2017). Spatial Filtering for EEG-Based Regression Problems in Brain–Computer Interface
(BCI). IEEE Transactions on Fuzzy Systems, 26(2), 771-781. doi:10.1109/TFUZZ.2017.2688423
Ernest, T., Smitha, K., & Vinod, A. (2015). Detection of Familiar and Unfamiliar Images using EEG-based Brain-Computer
Interface. 2015 IEEE International Conference on Systems, Man, and Cybernetics. Kowloon.
Guger, C., Daban, S., Sellers, E., Holzner, C., Krausz, G., Carabalona, R., . . . Edlinger, G. (2009). How many people are able to
control a P300-based brain–computer interface (BCI)? Neuroscience Letters, 462(1), 94-98.
Hsieh, K., Sun, K., Yeh, J., & Pan, Y. (2017). Home Care by Auditory Brain Computer Interface for the Blind with Severe Physical
Disabilities. 2017 International Conference on Applied System Innovation (ICASI). Sapporo.
Ilyas, M. Z., Saad, P., & Ahmad, M. I. (2015). A Survey of Analysis and Classification of EEG Signals for Brain-Computer
Interfaces. 2nd International Conference on Biomedical Engineering (ICoBE). Penang.
Jadav, G. M., Batistić, L., Vlahinić, S., & Vrankić, M. (2017). Brain Computer Interface Communicator : A Response to Auditory
Stimuli Experiment. 2017 40th International Convention on Information and Communication Technology, Electronics and
Microelectronics (MIPRO). Opatija.
Katona, J., Ujbanyi, T., Sziladi, G., & Kovari, A. (2016). Speed control of Festo Robotino mobile robot using NeuroSky MindWave
EEG headset based Brain-Computer Interface. 7th IEEE International Conference on Cognitive Infocommunications (CogInfoCom
2016). Wrocław.
Liu, D., Chen, W., Lee, K., Pei, Z., & Mill´an, J. (2017). An EEG-based brain-computer interface for gait training. 2017 29th
Chinese Control And Decision Conference (CCDC). Chongqing.
Lotte, F., Congedo, M., Lécuyer, A., Lamarche,, F., & Arnaldi, B. (2007). A review of classification algorithms for EEG-based
brain–computer interfaces. Journal of Neural Engineering(4).
Maleki, M., Manshouri, N., & Kayıkçıoğlu, T. (2015). A Novel Brain -Computer Interface based on the Gaze Rotating Vane
Independent EEG. 2015 23nd Signal Processing and Communications Applications Conference (SIU). Malatya.
Maracine, M., Radu, A., Ciobanu, V., & Popescu, N. (2017). Brain Computer Interface Architectures and Classification
Approaches. 21st International Conference on Control Systems and Computer Science (CSCS), 217-222.
Pan, J., Li, Y., & Wang, J. (2016). An EEG-Based Brain-Computer Interface for Emotion Recognition. 2016 International Joint
Conference on Neural Networks (IJCNN). Vancouver.
Siuly, S., Li, Y., & Zhang, Y. (2016). EEG Signal Analysis and Classification Techniques and Applications. Springer International
Publishing.
Smitha , K., Vinod, A., & K, M. (2016). Voice Familiarity Detection using EEG-based Brain-Computer Interface. 2016 IEEE
International Conference on Systems, Man, and Cybernetics. Budapest.
Tatum, W. (2017). AMBULATORY EEG MONITORING. New York: demosMEDICAL.
Teplan, M. (2002). FUNDAMENTALS OF EEG MEASUREMENT. MEASUREMENT SCIENCE REVIEW , 2(2).
Xing, S., McCardle, R., & Xie, S. (2012). Reading the Mind: the Potential of Electroencephalography in Brain Computer Interfaces.
19th International Conference on Mechatronics and Machine Vision in Practice (M2VIP), (s. 275-280). Auckland.
79

