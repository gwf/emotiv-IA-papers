pd.tvz.hr
POLYTECHNIC & DESIGN

				

		

Vol. 5, No. 3, 2017.

DOI: 10.19279/TVZ.PD.2017-5-3-05

RAČUNALNI SUSTAVI ZA GENERIRANJE MULTIMEDIJSKIH
POBUDA U PSIHOTERAPIJI
COMPUTER SYSTEMS FOR MULTIMEDIA STIMULI
GENERATION IN PSYCHOTHERAPY
Marko Horvat1, Marko Dobrinić2, Matej Novosel2
Tehničko veleučilište u Zagrebu, Zagreb, Hrvatska
Tehničko veleučilište u Zagrebu, Zagreb, Hrvatska, Student

1
2

Sažetak
Učinkovit, točan i brz postupak generiranja
multimedijskih pobuda, implementiran kao
računalni sustav, je izrazito koristan domenskim
stručnjacima iz područja psihologije, psihijatrije
i neuroznanosti u odabiru i prikazivanju
sekvenci pobuda, te kao pomoć pri estimaciji
kognitivnih i afektivnih parametara ispitanika.
Prvenstveni cilj ovog rada je predstaviti računalni
sustav za generiranje multimedijskih pobuda i
neurofeedback kojeg su razvili autori. Računalni
sustav koristi se u sprezi s afektivnim bazama
afektivne multimedije, a namijenjen je za
istraživanje emocija i pažnje, te za neke oblike
psihoterapije s bihevioralnom komponentom.
Računalni sustav generatora multimedijskih
pobuda ispitan je u eksperimentu elicitacije
emocija u virtualnoj stvarnosti sa 6 ispitanika.
Pri tome je korišten eMotiv EPOC+ 14-kanalni
mobilni EEG i HTC Vive uređaj za virtualnu
stvarnost. Slikovne pobude preuzete su iz baze
afektivne multimedije NAPS te su generirane
dvije sekvence s ukupno 20 slika za elicitaciju
osnovnih emocija tuge i sreće. Rezultati
eksperimenta potvrđuju ispravnost dizajna i
implementacije računalnog sustava generatora
multimedijskih pobuda.
Ključne riječi: baze podataka, multimedija,
emocije, neurofeedback, afektivno računarstvo

Abstract
Effective, accurate and fast process of multimedia
stimuli generation, implemented as a computer
system, is very useful to domain specialists
in the fields of psychology, psychiatry and

neuroscience in selecting and displaying
excitation sequences, and as an aid in estimating
the cognitive and affective parameters of the
subject. The primary purpose of this paper is to
present a computer system for multimedia stimuli
generation and neurofeedback developed by
the authors. The computer system is used with
affective multimedia databases and is intended
for research of emotions and attention, and for
some types of psychotherapy with a behavioral
component. The computer system was tested in an
emotion elicitation experiment in virtual reality
environment with 6 subjects. The eMotiv EPOC
+ 14-channel mobile EEG and HTC Vive virtual
reality device were used. The pictorial stimuli
were downloaded from the NAPS affective
multimedia database and two sequences were
generated with a total of 20 pictures to elicit the
basic emotions of sadness and happiness. The
results of the experiment confirm the correctness
of the design and implementation of the computer
system of the multimedia stimuli generator.
Keywords: databases, multimedia, emotion,
neurofeedback, affective computing

1. Uvod
1. Introduction
Bilo koja multimedijska datoteka može
generirati pozitivne, negativne ili neutralne
emocije, različitog intenziteta i trajanja [1].
U tom spontanom i složenom neurološkom
procesu multimedijske datoteke s modeliranim
semantičkim i afektivnim značenjem koriste se
za ciljano pobuđivanje emocionalnih reakcija.

201

pd.tvz.hr
POLYTECHNIC & DESIGN			

Izlaganje pobudama ima brojne primjene u
kognitivnim znanostima i afektivnom računarstvu,
ali prvenstveno u psihologiji, psihijatriji i
neuroznanosti [2]. Psihoterapeutski postupci
pronalaze korist u uporabi računalnih sustava
jer omogućuju puno veću individualizaciju,
okrenutost prema korisniku, a time i efikasnost
postupka. Osim toga računalni sustavi za primjenu
u psihoterapiji smanjuju utrošak vremena
terapeuta, povećavaju fleksibilnost i reduciraju
ukupne troškove [3].
U ovom radu autori su razvili računalni sustavi za
generiranje multimedijskih pobuda s primjenom
u neurofeedback psihoterapiji. Sustav je
optimiran za uporabu 14-kanalnim mobilnim
elektroencefalografskim (EEG) uređajem te
omogućuje vremenski istodoban prikaz zvučnih
pobuda i bežično snimanje EEG signala.
Prikupljeni podaci su vremenski sinkronizirani i u
stvarnom vremenu pohranjuju se u relacijsku bazu
sustava.

			

Razvijeni generator multimedijskih pobuda je
besplatan za korištenje od strane akademske
zajednice. Generator multimedijskih pobuda
ispitan je u eksperimentu izazivanja emocionalnih
stanja u okruženju virtualne stvarnosti (VR).
U ovo vrijeme izrada 3D aplikacija nikad nije
bila pristupačnija. Uz mnoštvo odabira između
razvojnih okruženja i modela licenciranja na
tržištu jedno od okruženja koje se je konstantno
iskazivalo vrhunskom kvalitetom je Unreal
Engine [4]. Ovo okruženje omogućava integriran
razvoj i ispitivanje VR te ima postojeće,
standardizirane ali promjenjive parametre za rad s
VR-om i specijaliziran je za izradu 3D aplikacija.
Zbog svih navedenih kvaliteta izabrano je
okruženje Unreal Engine.
U sljedećem poglavlju opisane su baze afektivne
multimedije, njihova svrha i primjena. U trećem
poglavlju predstavljeni su psihoterapijski postupci
s posebnim osvrtom na primjenu računalnih
sustava.

Slika 1: Primjeri emocionalno neneutralnih pobuda iz baze NAPS
Figure 1: Examples of emotionally non neutral stimuli from the NAPS database

202

Vol. 5, No. 3, 2017.

pd.tvz.hr
POLYTECHNIC & DESIGN

				

U četvrtom poglavlju predstavljena je računalna
aplikacija za generiranje multimedijskih pobuda
i neurofeedback. Aplikacija je optimirana za rad
s eMotiv EPOC+ mobilnim 14-kanalnim EEG
uređajem [5]. Nakon toga opisan je eksperiment
elicitacije i estimacije emocija pomoću virtualne
stvarnosti. Na kraju rada nalazi se zaključak u
kojemu se sažimaju rezultati i budući razvoj
korištenih tehnologija.

2. Baze afektivne multimedije
2. Affective multimedia databases
Baze afektivne multimedije nisu relacijske baze u
standardnom smislu već datotečni multimedijski
repozitoriji [6]. One sadržavaju slike, zvukove,
tekst ili videoisječke s označenim semantičkim
i afektivnim sadržajem koji su namijenjeni
upravljanom izazivanju emocionalnih stanja.
Zbog ove namjene dokumenti u bazama afektivne
multimedije nazivaju se i pobude, pa se stoga
ove baze skraćeno nazivaju i bazama pobuda,
odnosno bazama multimedijskih pobuda. Njihova
primjena je najčešća u psihologiji, psihofiziologiji
i neurologiji za istraživanje emocija i pažnje [6]
[7]. Dvije karakteristične osobine razlikuju baze
afektivne multimedije od drugih repozitorija
multimedijskih podataka: 1) svrha ili namjena
multimedijskih dokumenata, i 2) modeli emocija
koji opisuju multimedijske dokumente [3]. Za
razliku od emocija, semantika je neekspresivno
opisana ključnim riječima bez nadziranog
rječnika. Najčešće za svaki dokument koristi se
samo jedna ključna riječ za koju su eksperti koji
su izradili bazu smatrali da je najznačajnija za
opis značenja pobude. U najnovijim bazama poput
NAPS [8][9] semantika je opisana s više riječi i
diskretnom semantičkom kategorijom. Sve baze
za modeliranje i opis emocija koriste diskretni i
dimenzijski modeli emocija [6][10]. Afektivne
oznake opisuju očekivano emocionalno stanje
subjekata koji su izloženi dokumentima. Tipični
primjeri emocionalno neneutralnih pobuda iz baze
NAPS prikazani su na Slici 1.
Tehnička implementacija baze afektivne
multimedije je vrlo jednostavna i sastoji od
pretinca s multimedijskim datotekama i prateće
tekstualno formatirane datoteke koja opisuje
semantiku i emocije pripadnih datoteka [6][7].
Datoteke su indeksirane pomoću njihovog

		

Vol. 5, No. 3, 2017.

jedinstvenog naziva, npr. kod baze NAPS
Landscapes_161_h.jpg, Animals_001_h.jpg,
Faces_002_v.jpg, Objects_075_h.jpg, itd. Makar
gotovo tehnički rudimentaran takav mehanizam
omogućuje učinkovito dohvaćanje pobuda
temeljem njihovog jedinstvenog identifikatora, te
semantičkog ili afektivnog opisa [6][7].
Uporaba baza afektivne multimedije je vrlo
naporna i vremenski zahtjevna aktivnost [3].
Provedeno istraživanje o načinima uporabe baza
afektivne multimedije pokazalo je da čak 86,67 %
istraživača želi dohvaćati multimedijske pobude
brže i efikasnije [11]. Za izradu jedne sekvence
istraživačima je prosječno bilo potrebno 1-2 sata
(26,67 %), 2-6 sata (13,33 %) ili čak više od 12
sati (20 %). Sekvence pobuda se u praksi izrađuju
pretežno ručnim pregledavanjem baza pobuda,
bez pomoći bilo kakvih računalnih alata. Jasna
većina sudionika ankete (83,33 %) smatrala je
da su računalni sustavi za generiranje pobuda
korisni ili vrlo korisni u njihovom radu. Navedeni
rezultati nedvosmisleno podupiru motivaciju
za razvoj računalnih sustava za generiranje
multimedijskih pobuda [11] i unaprjeđenje modela
baza afektivne multimedije. U potonjem smislu,
napravljeni su već neki pomaci kao što je izrada
formalnog modela integriranog znanja pobuda
[12] primjenom računalnih ontologija, te razvoja
mrežnog alata za kolaborativno označavanje
semantike pobuda pomoću semantičke mreže
WordNet [13]. Ovi pristupi imaju za cilj postići
semantički ekspresivan opis pobuda i omogućiti
efikasno dohvaćanje multimedije.

3. Računalni sustavi u psihoterapiji
3. Computer systems in psychotherapy
Terapija izlaganjem (engl. Exposure therapy, ET)
je često korišten oblik kognitivno-bihevioralne
psihoterapije (engl. Cognitive behavioral therapy,
CBT) s ciljem mijenjanja osobnih stavova,
očekivanja, vjerovanja i drugih elemenata
kognicije, a u bihevioralnom dijelu može koristiti
slikovne i zvučne pobude [3]. Koristi se za
smanjenje straha i anksioznosti, a temelji na
postupcima habituacije i kognitivne disonancije.
ET spregnut s tehnikama virtualne stvarnosti
(engl. Virtual reality, VR) naziva se VR terapija
izlaganjem (engl. Virtual reality exposure therapy,
VRET).

203

pd.tvz.hr
POLYTECHNIC & DESIGN			

U posljednjih desetak godina računalni sustavi
sa potporom za VR i psihofiziološka mjerenja
uspješno se koriste u liječenju negativnih
psiholoških posljedica borbe kao što je
posttraumatski stresni poremećaj (PTSP) (npr.
[14][15][16]). Računalni sustavi koriste se i u
CBT postupcima nad vojnim osobljem [17].
Zbog svoje rastuće popularnosti CBT spregnut
s računalnim sustavima smatra se zasebnom
podvrstom CBT-a, te se računalno potpomognut
CBT (engl. Computerized CBT, CCBT) [18].
Na taj način VRET možemo smatrati oblikom
CCBT. Trenutno najčešće korišteni oblik CBT za
prevenciju mentalnih bolesti i poteškoća izazvanih
stresom je dozirano izlaganje stresu (engl. Stress
inocculation training, SIT) [19]. Također, osim
navedenih oblika prevencije, postoji i cijeli niz
terapeutskih postupaka liječenja mentalnih bolesti
uzrokovanih stresom uključujući, danas vrlo
popularne, biofeedback i neurofeedback [20].
Upravo u ova posljednja dva spomenuta postupka
računalni sustavi imaju vrlo važnu ulogu. Dapače,
njihova uspješnost ovisi o kvaliteti računalnih
sustava za njihovu implementaciju i generiranje
multimedijskih pobuda.

4. Generator pobuda za neurofeedback
4. Stimuli generator for neurofeedback
Cilj ovog istraživanja bio je razvoj inovativne
računalne aplikacije za generiranje
multimedijskih pobuda u psihoterapiji postupkom
neurofeedbacka. Ispravnost rada aplikacije
utvrđena je uz pomoć specijalista psihologa,
stručnjaka za EEG, te certificiranih biofeedback
i neurofeedback terapeutata, iz „Hrvatske udruge
za biofeedback i primijenjenu psihofiziologiju“.
Za EEG mjerenja i neurofeedback komponentu
korišten je eMotiv EPOC+ 14-kanalni prijenosni
EEG uređaj [5]. Ovaj uređaj jedan je od
rijetkih komercijalno dostupnih rješenja koje
zadovoljava većinu potrebnih standarda kliničkog
elektroencefalografa (Slika 2) [21]. Razvijen je
za upotrebu pri naprednim sučeljima računalo–
mozak (engl. Brain-Computer Interface, BCI) i za
neurološka istraživanja.
Općenite tehničke karakteristike korištenog EEG
uređaja navedene su u Tablici 1.

204

			

Vol. 5, No. 3, 2017.

Tablica 1: Općnite tehničke karakteristike eMotiv EPOC+
14-kanalnog prijenosnog EEG uređaja
Table 1: General technical characteristics of eMotiv EPOC+
14 channel mobile EEG device

Sučelje: Jednostruki ADC (analog-to-digital
konverter)
Brzina uzorkovanja: 128 SPS ili 256 SPS (engl.
syntactic positive shift), 2048 Hz interno
Rezolucija: 14 bit 1 LSB = 0.51µV
Frekvencijski raspon: 0.2 – 43 Hz, digitalni
filteri na 50Hz i 60Hz
Filteri: ugrađeni digitalni Sinc filter 5. reda
Dinamički raspon: 8400 µV (pp) – input
Bežična komunikacija: Bluetooth Smart
Baterija: do 12 sati korištenja putem vlastitog
bežičnog prijenosa
Prilikom izrade aplikacije naglasak razvoja bio
je na raščlambi dolaznih elektroencefalografskih
signala koje je kasnije moguće interpretirati
kroz seriju psiholoških testova i odgovarajuću
analitičku obradu. Aplikacija se zasniva na ideji
mentalnog procesuiranja eksternog podražaja
(pobude) od strane korisnika, u ovom slučaju
glazbe, gdje korisnik može samostalno birati
datoteku i mjeriti utjecaj podražaja kroz vrijeme.
Sustav mjerenja je definiran kroz pet osnovnih
elektroencefalografskih kanala koje Emotiv
EPOC+ uređaj detektira na 14 ulaza u diskretnim
vremenskim razmacima od 0,5 sekundi. Pošto se
korisniku omogućuje samostalno biranje glazbe, u
mogućnosti je unijeti i arhivirati svako snimanje,
odnosno svaki test.

Slika 2: eMotiv EPOC+ prijenosni EEG uređaj korišten za
razvoj računalne aplikacije i mjerenja
Figure 2: eMotiv EPOC+ mobile EEG device used for
development of the computer application and experiment

pd.tvz.hr
POLYTECHNIC & DESIGN

				

		

Vol. 5, No. 3, 2017.

Slika 3: Sučelje za kalibraciju
EEG mjerenja
Figure 3: User interface
for calibration of EEG
measurements

Prije početka snimanja, korisnik radi kalibraciju,
odnosno osnovno mjerenje na temelju kojega će
se dobiti podaci mjereni usporedno s rezultatima
podražaja prilikom slušanja glazbe. Nakon tog
procesa, moguće je pristupiti prozoru s analizom,
gdje se prikazuje usporedba dvaju valova (u ovom
slučaju osnovnog mjerenja i testnog mjerenja) i na
temelju toga izvlače zaključci.
Prilikom svakog pokretanja aplikacije korisnik
se mora autentificirati kako bi mogao pristupiti
aplikaciji. Nakon što korisnik pristupi aplikaciji,
pokreće se kalibracija gdje se od korisnika
traži dvije minute prikupljanje osnovnog (engl.
baseline) EEG signala (Slika 3), koji će se u
daljnjem korištenju aplikacije analizirati zajedno s
mjerenjima testa.

Nakon snimanja korisnik može izabrati spremanje
rezultata ili ponovnu kalibraciju, kao i potpuno
preskakanje kalibracije, u čijem slučaju se koristi
zadnje snimljeno mjerenje.
Prikaz glavnog sučelja aplikacije (Slika 4)
podijeljen je u dva segmenta: tehnički dio s
MediaPlayer elementom i opisima glazbe te
grafički dio iscrtavanja mjerenja u linijskom
grafu.
Elementi su razmješteni redoslijedom kojem
korisnik intuitivno unosi podatke, bira žanr
glazbe kao i datoteku s glazbom te pokreće EEG
mjerenje. Nakon toga na desnoj strani sučelja
započinje iscrtavanje grafa izmjerenih podataka
koji se zapisuju u relacijsku bazu u stvarnom
vremenu.

Slika 4: Prikaz glavnog
sučelja i EEG mjerenja u
stvarnom vremenu
Figure 4: Main user
interface with EEG
measurements in real-time

205

pd.tvz.hr
POLYTECHNIC & DESIGN			

			

Vol. 5, No. 3, 2017.

Slika 5: Sučelje za analizu
EEG mjerenja
Figure 5:User interface for
EEG measurements analysis

U bilo kojem trenutku korisnik može zaustaviti
mjerenje te početi ispočetka. Nakon odrađenih
testova, klikom na izbornik „User Controls“,
korisnik može pristupiti analizi svakog testa i
pregledavanju prikupljenih rezultata. Unutar
sučelja za analiziranje testova, prikazanog na
Slici 5, dostupna je lista svih testova pohranjenih
u bazi podataka. Klikom na neki objekt liste,
desna strana sučelja se dinamički mijenja i puni
sadržajem tog testa. Nakon završetka razvoja
aplikacije pristupilo se njezinom ispitivanju.

U tu svrhu organiziran je eksperiment elicitacije
emocija sreće i straha pomoću slikovnih pobuda iz
baze NAPS [8]. Korišteni su podaci o diskretnim
emocijama NAPS BE [9] te je izdvojeno 10 slika
s najvećim iskazanom emocija straha (fear) i 10
slika s najvećom iskazanom diskretnom emocijom
sreće (happiness). Iz slika formirane su dvije
sekvence tako da se svaka pojedinačna slika
prikazuje 10 sekundi s 30 sekundi pauze između
dvije slike. Tijekom pauze prikazuje se neutralna
pobuda (prazan ekran).

Slika 6: Provedba
eksperimenta elicitacije
i estimacije emocija u
virtualnoj stvarnosti s eMotiv
EPOC+ EEG uređajem
Figure 6:Emotion elicitation
and estimation experiment in
virtual reality using eMotiv
EPOC+ EEG

206

pd.tvz.hr
POLYTECHNIC & DESIGN

				

Slike su ugrađene u virtualan svijet realiziran
pomoću Unreal Engine razvojnog okruženja.
U eksperimentu je sudjelovalo 6 ispitanika.
Oni su promatrali sekvence korištenjem VR
HTC Vive uređaja. Uz VR kacigu ispitanici su
istodobno nosili mobilni EEG uređaj. Prikaz
slika vremenski je sinkroniziran s generatorom
pobuda koji je snimao EEG signale tako da je
bilo moguće precizno odrediti početak i kraj
svake pobude, odnosno izdvojiti one signale koji
su bili posljedica izlaganja pobudama. Na Slici
6 prikazana je provedba eksperimenta elicitacije
i estimacije emocija u virtualnoj stvarnosti
korištenjem eMotiv EPOC+ EEG uređaja s
računalnom aplikacijom opisanom u ovom radu.
Razvijena aplikacija je uspješno izvršila mjerenja
u sprezi sa VR HTC Vive uređajem.

5. Zaključak
5. Conclusion
Primjena EEG uređaja danas je ograničena
čimbenicima cijene i potrebnog znanja za
ispravno korištenje. S time u vidu EEG uređaje
možemo grubo podijeliti na profesionalne za
znanstvena istraživanje ili medicinsku primjenu,
te na amaterske koji imaju vrlo ograničena
svojstva potpuno nedovoljna u profesionalnoj
domeni. U ovoj podjeli Emotiv EPOC+ donosi
novitet koji otvara priliku široj populaciji za
ulazak na područje medicine i psihofiziologije
te nudi nova rješenja i mogućnosti pri dijagnozi,
pa čak i liječenju mentalnih poremećaja. Emotiv
EPOC+ nudi jednostavnost korištenja amaterskih
EEG uređaja, s naprednim svojstvima potpore
razvoja prilagođenih računalnih aplikacija, te
istodobno vrlo napredna svojstva za koja je
pokazano da statistički daju jednako relevantne
podatke kao klinički EEG instrumenti [21].
S druge strane, Unreal Engine odlično je
okruženje za stvaranje bilo kakvih 3D aplikacija,
a pogotovo onih za virtualnu stvarnost. Testiranje
VR i EEG okruženja pokazalo se izazovno ali vidi
se potencijal za napredak. Pri biranju okruženja za
izradu 3D i VR aplikacija Unreal je zasigurno prvi
odabir ukoliko imate postojeća znanja i vrijeme za
savladavanje novih.

		

Vol. 5, No. 3, 2017.

Cilj generiranja multimedijskih pobuda
je pružiti pomoć stručnjacima kako bi bili
efikasniji i produktivniji u svom radu. Provedena
vrednovanja pokazala su da je takav cilj ostvariv.

Zahvala
Acknowledgments
Autori se zahvaljuju zaposlenicima „Hrvatska
udruga za biofeedback i primijenjenu
psihofiziologiju“ (HUBPP) na njihovima stručnim
savjetima i pomoći kod razvoja računalne
aplikacije generiranje multimedijskih pobuda i
neurofeedback.

6. REFERENCE
6. REFRENCES
[1]
[2]

[3]

[4]
[5]
[6]

[7]

Coan, J. A., & Allen, J. J. (Eds.). (2007).
Handbook of emotion elicitation and
assessment. Oxford university press.
Frantzidis, C. A., Bratsas, C., Papadelis,
C. L., Konstantinidis, E., Pappas, C., &
Bamidis, P. D. (2010). Toward emotion
aware computing: an integrated approach
using multichannel neurophysiological
recordings and affective visual stimuli.
IEEE Transactions on Information
Technology in Biomedicine, 14(3), 589597.
Horvat, M. (2013). Generation of
multimedia stimuli based on ontological
affective and semantic annotation (Doctoral
dissertation, Fakultet elektrotehnike i
računarstva, Sveučilište u Zagrebu).
Sanders, A. (2016). An Introduction to
Unreal Engine 4. CRC Press.
https://www.emotiv.com/epoc/, dovaćeno
01. studeni 2017.
Horvat, M. (2017). A Brief Overview of
Affective Multimedia Databases. In Central
European Conference on Information and
Intelligent Systems (CECIIS 2017), 3-11.
Horvat, M., Vuković, M., & Car, Ž. (2016).
Evaluation of keyword search in affective
multimedia databases. In Transactions on
Computational Collective Intelligence XXI
(pp. 50-68). Springer Berlin Heidelberg.

207

pd.tvz.hr
POLYTECHNIC & DESIGN			

[8]

[9]

[10]

[11]

[12]

[13]

[14]

[15]

208

Marchewka, A., Żurawski, Ł., Jednoróg,
K., & Grabowska, A. (2014). The Nencki
Affective Picture System (NAPS):
Introduction to a novel, standardized,
wide-range, high-quality, realistic picture
database. Behavior research methods,
46(2), 596-610.
Riegel, M., Żurawski, Ł., Wierzba, M.,
Moslehi, A., Klocek, Ł., Horvat, M., ... &
Marchewka, A. (2016). Characterization
of the Nencki Affective Picture System by
discrete emotional categories (NAPS BE).
Behavior research methods, 48(2), 600612.
Peter, C., & Herbon, A. (2006). Emotion
representation and physiology assignments
in digital systems. Interacting with
computers, 18(2), 139-170.
Horvat, M., Popović, S., & Ćosić, K.
(2013). Multimedia stimuli databases usage
patterns: a survey report. In Information &
Communication Technology Electronics
& Microelectronics (MIPRO), 2013 36th
International Convention on (pp. 993-997).
IEEE.
Horvat, M., Bogunović, N., & Ćosić, K.
(2014). STIMONT: a core ontology for
multimedia stimuli description. Multimedia
tools and applications, 73(3), 1103-1127.
Horvat, M., Grbin, A., & Gledec, G.
(2012). WNtags: A Web-Based Tool
For Image Labeling And Retrieval
With Lexical Ontologies. In Advances
in Knowledge-Based and Intelligent
Information and Engineering Systems (pp.
585-594). IOS Press.
Ćosić, K., Popović, S., Horvat, M.,
Kukolja, D., Dropuljić, B., Kostović, I.,
... & Spajić, B. B. (2011). Virtual reality
adaptive stimulation in stress resistance
training. Proceedings RTO-MP-HFM-205
on" Mental Health and Well-Being across
the Military Spectrum.
Popović, S., Horvat, M., & Ćosić,
K. (2008). Generator of Audio and
Visual Stimuli for Psychotherapy and
Psychological Training. In Treći hrvatski
simpozij o poremećajima uzrokovanim
stresom s međunarodnim sudjelovanjem.

			

[16]

[17]

[18]

[19]

[20]

[21]

Vol. 5, No. 3, 2017.

Ćosić, K., Popović, S., Horvat, M.,
Kukolja, D., Dropuljić, B., Kovač, B., &
Fabek, I. (2012). Multimodal paradigm
for mental readiness training and PTSD
prevention. In NATO Advanced Study
Institute on Invisible Wounds: New
Tools to Enhance PTSD Diagnosis and
Treatment.
Wiederhold, B. K., & Wiederhold, M. D.
(2008). Virtual reality for posttraumatic
stress disorder and stress inoculation
training. Journal of CyberTherapy &
Rehabilitation, 1(1), 23-35.
Adelman, C. B., Panza, K. E., Bartley, C.
A., Bontempo, A., & Bloch, M. H. (2014).
A meta-analysis of computerized cognitivebehavioral therapy for the treatment of
DSM-5 anxiety disorders.
Popović, S., Horvat, M., Kukolja, D.,
Dropuljić, B., & Ćosić, K. (2009).
Stress inoculation training supported by
physiology-driven adaptive virtual reality
stimulation.
Pejak, I., Otočan, D., & Horvat, M. (2017).
Application of Android Wear smartwatches
with photoplethysmographic sensors in
biofeedback therapy. Polytechnic and
Design, 5(2), 133-141.
Barham, M. P., Clark, G. M., Hayden, M.
J., Enticott, P. G., Conduit, R., & Lum, J.
A. (2017). Acquiring research‐grade ERPs
on a shoestring budget: A comparison
of a modified Emotiv and commercial
SynAmps EEG system. Psychophysiology.

pd.tvz.hr
POLYTECHNIC & DESIGN

				

		

Vol. 5, No. 3, 2017.

AUTORI ‧ AUTHORS
Dr. sc. Marko Horvat

Predavač i znanstveni suradnik
na Tehničkom veleučilištu
u Zagrebu za znanstveno
područje tehničkih znanosti,
polje Računarstvo. Voditelj je
izvanrednog preddiplomskog
Stručnog studija računarstva istog veleučilišta.
Diplomirao je, magistrirao i doktorirao iz istog
područja i polja na Fakultetu elektrotehnike
i računarstva Sveučilišta u Zagrebu, 1999.,
2007. odnosno 2013. godine. Objavio je više
od 60 znanstvenih i stručnih radova. Područja
od osobitog profesionalnog interesa uključuju
strojno učenje, dohvaćanje informacija,
afektivno računarstvo, interakcija čovjeka i
računala, automatizirano rasuđivanje, formalno
predstavljanje znanja i semantički web. Bavi se
popularizacijom znanosti. Član je udruge IEEE.

Matej Novosel

Završio je preddiplomski stručni
studij informatike i diplomski
specijalistički studij informatike
smjer računarstvo Tehničkog
veleučilišta u Zagrebu. Trenutno
je zaposlen u tvrtki Intercorona
d.o.o. („Little Green Men Games“) kao voditelj
razvoja računalnih igara. Stručnjak je za razvoj
programske potpore i virtualnu stvarnost.

Korespodencija
matej.novosel@tvz.hr

Korespodencija
marko.horvat@tvz.hr

Marko Dobrinić

Završio je preddiplomski stručni
studij informatike Tehničkog
veleučilišta u Zagrebu. Trenutno
je student specijalističkog
diplomskog stručnog studija
informatike, smjer računarstvo
na istom veleučilištu. Stručnjak je za razvoj
računalnih aplikacija u programskim jezicima
Java i C#.NET, te za sustave Microsoft HoloLens
i IBM Watson.

Korespodencija
marko.dobrinic@tvz.hr

209

