BEYİN DALGASI KONTROLLÜ PROTEZ KOL TASARIMI
1
2
3
Erol Uyar , Kadir Şenli , Lütfi Mutlu

2

1
Ege Üniversitesi, Elektrik-Elektronik Müh. Bölümü, İzmir erol.uyar@deu.edu.tr
DENTAŞ Kâğıt Sanayi A.Ş, Mühühendislik ve Ar-Ge Müdürlüğü, Denizli kadir.senli@dentaskagit.com.tr
3
Dokuz Eylül Üniversitesi, Mekatronik Mühendisliği Bölümü, İzmir lutfi.mutlu@deu.edu.tr

ÖZET
Bu çalışmada prototip amaçlı olarak bir kolun tasarımı ve beyin sinyalleri kullanılarak hareketlerinin
kontrolü ele alınmış ve uygulanması gösterilmiştir. Son yıllarda BCI (Brain Computer Interface) teknolojisi
uygulaması sayesinde beyin sinyalleri ile bilgisayar arasında doğrudan bir bağlantı kurulması ve bu sayede
kol, bacak, ayak, el gibi uzuvlarını kaybetmiş özürlülerin, proteze uzuvlarını beyin sinyalleri ile kontrol etmesi
mümkün hale gelmiştir. Çalışmada uygulama örneği olarak seçilen dirsek altı bir protezin analog beyin
sinyalleri ile bilgisayar ve elektronik devreler üzerinden bilek ve parmak hareketlerinin başarı ile kontrolü
gerçekleştirilmiştir. Beyin sinyallerinin bilgisayar ortamına aktarılması ve kaydı, başa kask şeklinde takılan
ve başın 16 ayrı noktasındaki EEG (elektroensefalogram) sinyallerini alan beyin dalgası sensörü ve özel
yazılımı ile gerçekleştirilmiştir. Düşünce gücü ile üretilen bu sinyallere göre protezin bilek ve parmak
hareketleri başarı ile gerçekleştirilmiştir.
Anahtar Kelimeler: EEG, beyin dalgası sensörü, robot kol

1.

GİRİŞ

Bundan önce yapılan bir çalışmada kasların kasılması sonucu elde edilen elektromiyografi (EMG) sinyalleri
kullanılarak benzer bir uygulama yapılmış ve sonuçları aktarılmıştır [3]. EMG sinyalleri kasın kasılması sonucu
ortaya çıkan biyopotansiyel sinyallerdir. Bunların kaynağı, vücutta meydana gelen çeşitli elektrokimyasal
olaylardır. İstemli kas hareketleri, beyinde oluşan aksiyon potansiyellerinin sinirler yoluyla kasa iletilmesi sonucu
ortaya çıkar. EMG sinyalleri vücuttan elektrotlar yardımı ile algılanırlar ve elektrot çeşidine göre değişik adlarla
anılırlar ve bu sinyallerin kuvvetlendirilmesinde fark kuvvetlendiricileri kullanılır. Yüzey elektrotları ile yapılan
ölçümlerde çok geniş bir alandaki elektriksel etkinlik ile ilgili bilgi elde edilebilir. Özel olarak bir motor ünitesinin
veya üniteler grubunun incelenmesinde, elektrotların bilgi topladıkları alttaki alan çok geniş olabilir. Ayrıca,
yüzeydeki kasların faaliyeti alttan gelen bilgiyi maskelediğinden yüzey elektrotları sadece yüzeydeki kasların
incelenmesinde kullanılabilir.[1]
İskelet kasları lif (fiber) denilen ince uzun hücrelerden meydana gelmiştir. Uzunlukları 1-50 mm ve çapları 10-100
µm arasındadır. Dış yüzeyleri sakrolemma denilen bir kılıf ile örtülü olan bu lifler bağlayıcı kıkırdak dokuya
bağlıdırlar. Kasın kasılması, liflerin kasılıp şişmesi ile olur ve kaslara besin kan damarları ile uyarı ise sinirler ile
götürülür. Kasın kasılması anında bir seri kimyasal tepkime olur. Kas hareketi sırasında üretilen gerilim için bir
açıklama yapacak olursak; bir duyu alıcısı uyarıldığında, duyu sinir lifi boyunca yürüyen bir depolarizasyon dalgası
(aksiyon potansiyeli) oluşturur. Bu darbe dizisi beyne ulaşır. Buna cevap olarak beyin de, motor uç plaklarının
depolarizasyonuna sebep olan uyarıyı, motor sinirleri boyunca yayan aksiyon potansiyelleri şeklinde kasa gönderilir.
Motor uç plaklarının depolarizasyonu kas lifi içindeki hücreleri depolarize eder ve lifler kasılır. Şekil1’de normal bir
interosseus dorsalis kasının (elin başparmağı ile işaret parmağı arasındaki kas) çeşitli kasılma sıralarında ürettiği
motor ünite potansiyelleri (EMG) işaretleri görülmektedir. Hafif kasılma durumunda tek bir motor ünitesinin
faaliyeti ayırt edilebildiği halde kuvvetli kasılmalarda bu mümkün değildir. Çünkü birçok motor ünitesinin faaliyeti

164

üst üste binmiştir. Kasın kasılması kademeli olarak artarken aktif motor ünitelerinin uyarma frekansları artar ve yeni
(daha önce aktif olmayan) motor üniteleri devreye girer.

Şekil 1. Normal bir dorsal interossus kasının çok azdan çok kuvvetliye kadar kasılması anlarında üretilen potansiyeller

Yorulma sonucu EMG sinyallerinin frekans spektrumu, alçak frekanslara doğru genliği artarak kaymaktadır. Eğriden
yorulma sonucu kastan elde edilen kuvvetin zamanla azaldığı da görülmektedir. EMG sinyali stokastik (rastlantısal)
bir yapı gösterir ve Gausian da ılım fonksiyonuyla tanımlanır. EMG sinyalinin genliği i 0 ile 10 mV (tepe noktaları
arası) ya da 0 ile 1,5mV (RMS) arasında değişir. Kullanılabilen sinyal enerjisi 50 ile 500 Hz frekans aralığında olup
baskın enerji 50 ile 150 Hz arasında değişir. Kullanılabilen sinyaller, elektriksel gürültü seviyesinin üzerinde bir
enerji taşırlar. En ideal EMG sinyali 50 Hz ile 500 Hz arasında gözlemlenmektedir. Sinyalin bu aralığın dışındaki
frekans bileşenlerinden filtrelenmesi gerekmektedir. Bunun için enstrüman yükseltecinin çıkışından alınan sinyal
önce yüksek geçiren filtreye sokulmuş, daha sonra sinyalin 500 Hz’in üzerindeki bileşenleri alçak geçiren filtre ile
filtrelenmiştir. EMG sinyallerini işlemek için gerekli elektronik kartların beslenmesi amacıyla +5V, -5V, +12V, 12V ve 0 ile 12V arası ayarlanabilen çıkışlara sahip gerilim kaynağı tasarlanmıştır (Şekil 3.)
Kasların kasılması sonucu elde edilen EMG sinyallerinin yüzey elektrotlarla sadece yüzeydeki kaslardan gelen
bilgiyi ölçmesi ve bunun maskelenmesinden dolayı sinyal gücünün kasılmaya bağlı değişimi bir dezavantaj teşkil
etmektedir. Kasların yorulmasına bağlı olarak EMG sinyallerinin frekans spektrumunun alçak frekanslara doğru
genliğinin artarak kayması, yorulma sonucu kastan elde edilen kuvvetin zamanla azalması, bunun için sinyalin çalgı
aleti yükselticiden ve bir bant filtresinden geçirilmesi zorunlulukları, beyin sinyallerinin kullanımının daha uygun
olacağı fikrini ortaya koymuştur. Ayrıca kollarını veya ellerini kaybetmiş olan kişilerin, düşünce gücü ile ürettikleri
beyin sinyallerini kullanarak tasarlanan protez kolun kumandası gerçekleştirilmiştir.
2.

BEYİN SENSÖRÜ VE EEG SİNYALLERİNİN İŞLENMESİ

Çalışmada Emotive firmasının geliştirdiği EPOC başlık seti ve programlarından faydalanılmıştır. Başlık üzerinde
bulunan 16 ayrı EEG sensöründen kablosuz olarak alınan sinyaller, bilgisayara aktarılmakta ve Emotiv TestBench
programı ile görüntülenmektedir (Şekil 2).

165

Şekil 2. Beyin dalgası sensöründen alınan EEG sinyalleri ve her bir sensörün bağlantı kalitesi

Şekil 2’de görülen 16 adet yeşil nokta sensörlerin konumlarını göstermektedir. Bu noktaların renkleri ise her bir
sensörden alınan verilerin kalitesini göstermektedir. Başlık seti kullanılmadan önce kaliteli veri alımı için sensör
uçlarında bulunan keçelerin özel bir solüsyon ile nemlendirilmesi gerekmektedir. Bütün sensörlerden yeterli kalitede
veri aldığımıza emin olduktan sonra sinyal işlenmesine geçilebilir.
Başın değişik noktalarından alınan bu sinyaller, kafa hareketlerine, mimiklere ve diğer düşüncelere göre değişimler
göstermektedir. Çeşitli durumlarda alınan sinyal bilgilerine göre, benzer durumun tekrar oluşması durumunda
program bunu algılamakta ve kayıtlı olayın gerçekleştiği bilgisini bize vermektedir. Bu olayların tespitinde bütün
sensörlerdeki değişime bakmak yerine Şekil 3 ve Şekil 4’de (gözü kapatma ve göz kırpma olaylarında) görüldüğü
üzere belirli sensörlerdeki değişimler incelenebilir.

Şekil 3. Göz kapatma sonucu O1 ve O2 sensörlerinden alınan verilerin değişimi

Şekil 4. göz kırpma sonucu AF3 ve AF4 ve O2 sensörlerinden alınan verilerin değişimi

166

Şekil 6. Belirli bir düşünceye odaklanınca beyin üzerinde oluşan manyetik yoğunluklar

Şekil 7’te görülen arayüz programı (Emotive Control Panel) vasıtası ile önceden tanımlanan temel düşünce
komutlarının (kutuyu itmeyi, çekmeyi, sağa sola döndürmeyi vb. düşünme) eğitimini kişi kendi kendine
yapabilmekte ve her bir komutu gerçekleştirmedeki başarı oranı görülebilmektedir. Gerçekleştirilen bu eylemler
sonucu bilgisayara istenen komutlar verilebilmekte seri port üzerinden dış ortama aktarılabilmektedir.

Şekil 7. Emotive Control Panel Programı

Şekil 8’da görülen EmoKey programında yapılması beklenen 4 adet koşul ve bu koşullara karşılık gelen eylemler
tanımlanarak, gerçekeleşen düşüncelere göre protezin bilek ve parmak hareketleri sağlanmıştır. Protezin hareketi
için gerekli koşul ve eylemler şu şekildedir.
1.
2.
3.
4.

Çekme (kutunun bize doğru geldiği) düşünüldüyse seri port üzerinden A komutu otomatik olarak gönderilir.
İtme (kutunun bizden uzaklaştığı) düşünüldüyse ise K komutunu gönderilir.
Sola Döndürme düşünüldüyse ise L komutunu gönder.
Sağa Dndürme düşünüldüyse ise R komutunu gönder.

Her koşul için ayrı olarak girilen düşünce yoğunluğu eşik değeri ayarlanarak daha hassas bir algılama gerçekleştirilir.
Seri port üzerinden gönderilen bu dört komut (“A”, “K”, “L”, “R”) protez üzerinde bulunan mikroişlemci tarafından
okunarak motorların döndürülmesi gerçekleştirilir. Alınan bu komutlara karşılık gelen eylemler ise şu şekildedir.





“A”
“K”
“L”
“R”

komutu geldiyse 1. numaralı motor ters yönde dönerek, protezin parmaklarının açılması sağlanır.
komutu geldiyse 1. numaralı motor ileri yönde dönerek, protezin parmaklarının kapanması sağlanır.
komutu geldiyse 2. numaralı motor ileri yönde dönerek, protezin bileğinin sola dönmesi sağlanır.
komutu geldiyse 2. numaralı motor ters yönde dönerek, protezin bileğinin sağa dönmesi sağlanır.

Bu komutlar düşünce devam ettiği sürece gönderilir.

167

Şekil 8. EmoKey programında tanımlanan koşullar ve bunlara karşılık gelen komutlar.

3.

MEKANİK TASARIM VE KONTROL

Hafif ve torna tezgahında kolay işlenebilir olmasından dolayı protez kolun imalatında polyamid malzeme
kullanılmıştır. Bu tip mekanik aksam tasarımlarında, polyamid sıklıkla kullanılan malzemelerdendir.[2]

Şekil2.4: Step motor sürücü devresi

168

Öncelikle SolidWorks tasarımı yapılan kolun, poliamid ve metal parçaları belirtilen ölçülerde, gerekli mekanik
işlemelerle hazırlandıktan sonra kol mekanizmasının montajı yapılmıştır. Döner bir flanş şeklinde tasarlanan bilek ve
buna bağlı sonsuz vidanın ucunda bulunan elin parmak hareketleri iki adet, ULN2003A tipi, 4 fazlı unipolar step
motoru ile sağlanmıştır. Bu motorlar belirli tutma ve kaldırma işlevleri için yeterli güçte olup, 5 Volt’ta dahi yüksek
tork sağlayabilmektedir. Bu şekilde kol mekanizmasının bilek dönme, el açma-kapama ve tutma hareketleri
rahatlıkla sağlanabilmiştir.

Şekil3.1: Robot kol mekaniği

4. SONUÇLAR VE DEĞERLENDİRME
Prototip amaçlı olarak gerçekleştirilen dirsek altı protezin beyin sinyalleri kullanılarak kontrol edilmesi öncelikle
ellerini kaybetmiş olan kişilerin protez vasıtasıyla temel el hareketlerini yapabilmelerine olanak sağlayacaktır. Daha
önce gerçekleştirilen benzer çalışmada, sağlıklı koldan alınan EMG sinyallerindeki parazitler nedeniyle oluşan
sorunlar bu çalışmada ortadan kaldırılmıştır. Sistemin taşınabilir boyutlarda olması da kullanım kolaylığı
sağlamaktadır.
KAYNAKÇA
[1] Cram, J. R., Kasman, G. S. ve Holtz, J., “Introduction to Surface Electromyography”, Aspen Publishers Inc.,
Gaithersburg, Maryland, 1998.
[2] Billingsley, J. “Essentials of Mechatronics”, University of Southern Queensland, Avustralya, 2006.
[3] Şenli K., Uyar E., EMG (Elektromiyografi) Kontrollü Protez Kol Tasarımı, TOK2011, İzmir, 2011.

169

