Ewa Tomaszewska, Mariusz Karczmarek, Dariusz Mikołajewski Interfejs mózg-komputer jako moduł mechatroniczny

INTERFEJS MÓZG-KOMPUTER
JAKO MODUŁ MECHATRONICZNY
Ewa Tomaszewska1, Mariusz Karczmarek2, Dariusz Mikołajewski *2
1

2

magistrantka kierunku mechatronika
Uniwersytet Kazimierza Wielkiego, Wydział Matematyki, Fizyki i Techniki, Instytut Mechaniki i Informatyki Stosowanej,
ul. Kopernika 1, 85-074, Bydgoszcz
e-mail: dmikolaj@ukw.edu.pl

Streszczenie: Komunikacja z otoczeniem to jedna z podstawowych potrzeb człowieka, z zaspokojeniem której mają problem osoby
niepełnosprawne i w podeszłym wieku, napotykając na bariery utrudniające im poruszanie się i przekaz werbalny. Interfejs mózg-komputer to
urządzenie, które wykorzystuje oczyszczony i przetworzony sygnał bioelektryczny człowieka do komunikacji z urządzeniem bezprzewodowym.
Pomaga zdiagnozować nieprawidłową pracę mózgu. Poprzez gry komputerowe rozwija refleks i uczy koncentracji. Zastosowany jako moduł
mechatroniczny umożliwia sterowanie urządzeniami i systemami mechatronicznymi.
Słowa klucze: sygnał elektryczny mózgu, elektroencefalografia, interfejs mózg-komputer, moduł mechatroniczny, neuroprotetyka,
egzoszkielet.

Brain-computer interfaces as mechatronic module
Abstarct:
Communication to envirnment constitutes one of the basis poaple's need. Meet of this need creates significant problem both for
disabled people and elderly people due to mobility limitations and verbal communication limitations. Brain-computer interfaces (BCI)
conctitutes device which uses filtered and processed human's bioelectrical signal to communicate to wireless device. It helps diagnise
improper work of the brain. It also develops reflex and concentration thanks to BCI0controlled computer games. BCI-based mechatronic
module allows to contorl mechatronic devices and systems.
Keywords: electrical brain signal, electroencephalography, brain-computer interface, mechatronic module, neurorosthetics, exoskeleton.

1. Wprowadzenie
Pozyskanie sygnałów bioelektrycznych, ich przetworzenie
i analiza staje się przedmiotem badań naukowych,
zmierzających do ich wykorzystania w celu skonstruowania
urządzeń sterujących pełniących funkcję interfejsów.
Nazwano je interfejsami mózg-komputer (ang. Brain
Computer Interface - BCI).
Układ nerwowy składa się z około 100 miliardów
neuronów. Za ich pomocą sygnały nerwowe przekazywane
są w przestrzeni zwanej synapsą. Wypustki łączą się
przekazując impuls nerwowy i powodując dalsze reakcje.
Struktura ta posiada zdolność do regeneracji funkcjonalnej
(tzw.neuroplastyczność), gdzie nowe połączenia nerwowe

mogą przejmować funkcje zniszczonych. Proces ten
umożliwia m.in. neurorehabilitację osób z uszkodzeniem
centralnego i obwodowego układu nerwowego [1].
Aktywność mózgu związana z pracą neuronów, sprowadza
się do ruchu ładunków, które wytwarzają pole elektryczne
i magnetyczne. Odpowiednie czujniki umieszczone
w wybranych obszarach mózgu umożliwiają badanie
zarówno jego aktywności elektrycznej jak i magnetycznej.
Pomiarów można dokonać stosując metody inwazyjne
i nieinwazyjne [2].
Metody inwazyjne wymagają interwencji chirurga w celu
przecięcia skóry lub otwarcia czaszki. Kiedy elektrody
umieszczone są na powierzchni kory mózgowej mówimy

10

Studia i Materiały Informatyki Stosowanej, Tom 10, Nr 2, 208
str. 11-16

o częściowo inwazyjnej metodzie wewnątrzczaszkowej np.
elektrokortykografii (ECoG) [6].
Dane uzyskane za pomocą metod inwazyjnych
charakteryzują się:
− dobrą jakością sygnału (duży poziom amplitud, mały
poziom zakłóceń),
− dobrą rozdzielczością przestrzenną,
− szerokim zakresem częstotliwości.
Potencjał rejestrowany na skórze głowy jest dodatni albo
ujemny. W metodzie nieinwazyjnej mierzy się go jako
różnicę między aktywnym punktem na skórze głowy
a drugim w miejscu nieaktywnym (elektroda referencyjna).
Badanie trwa około 15-20 minut. Przyjmuje się wygodną
pozycję ciała z elektrodami przyklejonymi do skóry głowy
za pomocą specjalnej pasty. Elektrody są połączone przez
wzmacniacz
z
urządzeniem
rejestrującym.
W standardowym badaniu używa się 21 elektrod.
Odległości pomiędzy sąsiednimi elektrodami wynoszą 20%
odległości między skrajnymi punktami a pomiędzy
poszczególnymi elektrodami około 6-7 cm. Umieszczone
nad prawą półkulą oznaczone są liczbami parzystymi
a nazwy elektrod pochodzą od nazw łacińskich płatów
korowych [3].
2. Przetworzenie sygnałuEEG
Podczas wykonywania badania EEG należy być
świadomym
wpływu
niepożądanych
czynników
(artefaktów) na zapis czynności bioelektrycznej mózgu.
Zakłócenia te mają następujące źródła:
− aktywność magnetyczna środowiska zewnętrznego
(częstotliwość sieci energetycznej, praca monitorów
komputerowych, zmiany potencjału na styku elektrod
pomiarowych i skóry),
− zakłócenia fizjologiczne (np. ruch gałek ocznych
i mruganie),
− artefakty mięśniowe,
− różną grubość kości czaszki po obu jej stronach,
− skóra, kości czaszki i płyn mózgowo-rdzeniowy tworzą
filtr dolnoprzepustowy,
− leki, używki oraz dodatki do żywności,
− różnice międzyosobnicze [3].
Prowadzenie na sygnale EEG analiz ilościowych wymaga
wykonania tych samych kroków. Służą one:
− wyczyszczeniu zapisu z zakłóceń,
− wydobyciu z niego poszukiwanych cech oraz
wykorzystaniu jako materiał porównawczy, lub do
wizualizacji.

Oczyszczony z zakłóceń zapis EEG można poddać
przekształceniom mającym na celu odnalezienie w sygnale
takich cech, które mają:
− wartość diagnostyczną (badania kliniczne); stanowią
neurofizjologiczną odpowiedź mózgu na zadany bodziec
(badania eksperymentalne) lub
− świadczą o dokonaniu przez użytkownika określonego
wyboru.
Istnieje kilka technik, które służą ekstrakcji takich cech,
w zależności od celu, któremu mają potem służyć.
W metodzie potencjałów wywołanych (Evoked Potentials
EP) stosuje się rejestrowane po pobudzeniu (wywołane)
odpowiednim bodźcem zewnętrznym przy wielokrotnym
powtarzaniu danego bodźca, a następnie uśrednienie
wyników.
W Steady State Visually Evoked Potential (SSVEP)
użytkownik obserwuje pulsujące z pewną częstotliwością
(od kilku do kilkunastu Hz) źródło światła (lub pole na
ekranie monitora). Wywołuje to powstanie w korze
wzrokowej fal o tej samej częstotliwości. Dokonując
analizy częstotliwościowej sygnału EEG, zaobserwować
można dominację tej częstotliwości w sygnale.
W przypadku większej liczby źródeł, pulsujących z różną
częstotliwością, można stwierdzić, które źródło obserwował
użytkownik interfejsu. Z danym źródłem najczęściej
skojarzone są gotowe intencje (polecenia), które
użytkownik chce przekazać maszynie. Interfejsy SSVEP są
popularne, gdyż działają poza percepcją użytkownika, nie
wymagają treningu z jego strony i są skuteczne dla
większości osób.
Potencjał P300 pojawia się po czasie około 300ms od
wystąpienia bodźca. Użytkownik obserwuje kilkukrotne
podświetlenie tego samego znaku, a odpowiedzi na bodźce
(potencjały P300) są uśredniane. Przejście użytkownika do
obserwacji kolejnego znaku umożliwi mu pisanie tekstu.
Często, aby przyspieszyć wybór odpowiedniego pola
stosuje się podświetlanie całego wiersza i całej kolumny
[4].
Wyodrębnienie z pełnego sygnału EEG poszczególnych
jego składowych częstotliwości (np. za pomocą tzw.
transformacji Fouriera) i analizowanie ich cech, takich jak
moc (amplituda). Występują w nich rytmy(fal)
o określonych częstotliwościach i powtarzalnym kształcie.
Rodzaje rytmów i ich charakterystyka:
− alfa (α) o częstotliwości 8-13 Hz oraz o amplitudzie 20100 µV występujący przy całkowitym odprężeniu
i zamkniętych oczach a zanika w momencie skupienia
uwagi i wysiłku umysłowego. Rytm z tego zakresu
zarejestrowany nad strefą ruchu nazywany jest rytmem

11

Ewa Tomaszewska, Mariusz Karczmarek, Dariusz Mikołajewski Interfejs mózg-komputer jako moduł mechatroniczny
µa jego zanik obserwuje się w momencie wykonania
ruchu lub jego zamiaru,
− beta (β) o częstotliwości 13-35 Hz oraz o amplitudzie do
20 µV występujący w stanie naturalnej aktywności
mózgu, przetwarzaniu informacji, percepcji bodźców,
skupienia uwagi lub pobudzeniu,
− theta (θ) o częstotliwości 4-7 Hz oraz o amplitudzie do
kilkudziesięciu µV występujący u osób dorosłych
podczas płytkiego snu oraz w czasie medytacji, transu,
hipnozy, marzenia czy intensywnej emocji,
− delta (δ) o częstotliwości 0,5-4Hz oraz o amplitudzie 75200 µV występujący podczas głębokiego snu,
− gamma (γ) o częstotliwości 40 Hz (35-100) związany
jest z aktywnością umysłową, percepcją bodźców,
świadomością oraz pamięcią. Pojawia się w sytuacji
stresowej na przykład: tremy, lęku, towarzyszy
aktywności ruchowej i funkcjom motorycznym [5].
Przy
wykorzystaniu
potencjałów
skojarzonych
z wyobrażeniem ruchu użytkownik nie musi wykonywać
ruchu, a wystarczy, że ten ruch sobie wyobraża. Podczas
analizy sygnałów powstałych w wyniku wyobrażania sobie
ruchu mówi się o desynchronizacji i synchronizacji
potencjałów
mózgowych
skojarzonych
z
tymi
intencjami.(ang.
Event-Related
Desynchronization/
Synchronization– ERD/ERS) [3].
Obecnie znamy komponenty sygnału stanowiące
odwzorowanie takich zjawisk jak:
− reakcja na twarz,
− wyobrażony ruch dłoni,
− rozpoznanie określonego obiektu w przestrzeni,
− znalezienie rozwiązania na złożony problem.
Może to stanowić podstawę do konstruowania algorytmów
komunikacji człowiek-komputer oraz aparatury do
sterowania urządzeniami za pomocą „myśli ludzkich”.
Rodzące się w mózgu intencje użytkownika są
przekazywane, za pomocą układu nerwowego, do
wybranych części ciała i stymulują ich ruch. Najczęściej do
komunikacji człowiek wykorzystuje mowę (krtań, język,
usta) a w przypadku języka migowego palce dłoni.
Zadaniem użytkownika interfejsu mózg-komputer jest
„wygenerowanie” odpowiednich wzorców aktywności
mózgu poprzez wykorzystanie sprawdzonych mentalnych
strategii. Strategie te definiują, co użytkownik ma sobie
wyobrażać lub na czym koncentrować swoją uwagę, aby
jego mózg generował odpowiednie fale (wzorce). Niektóre
strategie wymagają długiego treningu [6].
Praktyczna realizacja interfejsu mózg-komputer
wymaga spełnienia kilku podstawowych warunków:
− system musi selektywnie odczytywać aktywność mózgu,

− musi zawierać sprzężenie zwrotne do użytkownika,
działające w czasie rzeczywistym,
− musi zawierać układ wykonawczy intencji użytkownika.
3. Moduł mechatroniczny
O możliwościach wykorzystania i rozwoju interfejsów BCI
decyduje poziom mechatronizacji urządzenia. Można go
ocenić na różne sposoby:
− ocenę poziomu zainstalowanej elektroniki,
− ocenę stopnia prostoty konstrukcji mechanizmów,
− stopniu integracji mechaniki z elektroniką [7].
Najefektywniej ocenę poziomu mechatronizacji otrzymamy
określając stopień obniżenia możliwości urządzenia gdy
przestanie działać w nim elektronika. Powstaje uniwersalny
schemat urządzenia mechatronicznego, w którym następuje
dodawanie do aktorów, sensorów i procesorów elementów, za pomocą których operator wprowadza oraz
otrzymuje informację do lub z tego systemu.
Podstawowym celem mechatroniki jest optymalne
sterowanie ruchem urządzeń mechanicznych, co osiąga się
przez podział urządzenia na moduły realizujące funkcje
częściowe. Modułowość zapewnia prosty montaż
i demontaż wyrobu (zasada klocków).
Modularność budowy urządzenia mechatronicznego ułatwia
prace rozwojowe, takie jak konstruowanie, symulację czy
testowanie. Moduły o pewnym stopniu autonomii, ale ze
zdolnością do komunikowania się w czasie rzeczywistym,
można opracowywać równocześnie (inżynieria równoległa).
Przyspiesza to proces rozwoju i zapewnia konkurencyjność
przez specjalizację. Modularność budowy urządzenia
ułatwia
utrzymywanie
jego
stanu
technicznego.
Rozproszona
architektura
ze
swą
wewnętrzną
modularnością sprzyja elastyczności tworzenia dowolnej
architektury sterowania.
Ze względu a przeznaczenie otrzymano przegląd istotnych
typów urządzeń mechatronicznych. Urządzenia te nie
muszą mieć przewodów do komunikowania się
z człowiekiem lub innymi urządzeniami. W miernikach
główny strumień informacji płynie z sensorów do
wyświetlaczy; w sterownikach – z elementów
sterowniczych do aktorów; w regulatorach, kopiarkach
i odtwarzaczach – z sensorów do aktorów; a w zegarach –
od mikroprocesora do wyświetlaczy. Wszystkie te
urządzenia, jeżeli pracują ze sterowaniem centralnym, mogą
być łatwo wyposażone w interfejsy komunikacyjne.
Obserwuje się wyraźny trend w tym kierunku.
Mechatronika oferuje konstruktorom nowy sposób realizacji
modułów, które nie muszą mieć tradycyjnej postaci
mechanicznej,
lecz
mogą
być
rozwiązaniem

12

Studia i Materiały Informatyki Stosowanej, Tom 10, Nr 2, 208
str. 11-16

mechatronicznym (z sensorami, aktorami i sterowaniem
mikroprocesorowym).
4. Interfejs mózg-komputer jako moduł mechatroniczny
Możliwości wykorzystania interfejsów mózg-komputer
w zakresie komunikacji i sterowania powinny spełniać
określone wymagania uzależnione od przeznaczenia.
Badanie BCI ma na celu ustalenie kryteriów, wg których
można je będzie wykorzystać jako moduły mechatroniczne.
Spośród wielu możliwości wykorzystania duże znaczenie
przywiązuje się do ułatwienia komunikacji z otoczeniem,
gdzie BCI może:
− zastąpić mysz czy klawisze klawiatury (Wodworth
System),
− łączyć się z komputerem, smartfonem czy iPadem
i otrzymywać informację zwrotną w czasie
rzeczywistym (Muse BCI),
− sterować wózkiem inwalidzkim, traktorem czy
robotem (Emotiv EPOC),
Urządzenie odczytuje sygnały mózgowe, w których
mimika twarzy pozwala na sterowanie sygnałem
EEG. Jest 14-kanałowym systemem rejestrującym
sygnał EEG o wysokiej czułości. Nie wymaga
żadnego przygotowania skóry głowy za pomocą
przewodzącego żelu czy pasty. Przykładem moze
być wirtualny robot, który odwzorowuje mimikę
twarzy uzytkownika.
W fazie badań znajdują się możliwości sterowania
„myślami” i wózkami inteligentnymi. Posiadają one
napęd elektryczny, stabilizator jazdy oraz pełną
autonomię i sztuczną inteligencję. Pokonują
naturalne przeszkody i sztuczne, gdyż posiadają
zdolność do samodzielnego omijania przeszkód
i potrafią ocenić nierówność terenu. Ich działanie jest
skoordynowane z różnymi postaciami sterowników.
Posiada wbudowany GPS, a także koła składające się
z wielu ukośnie zamontowanych na ich obwodzie
rolek, dzięki którym wózek może przemieszczać się
w każdym kierunku i zawracać „w miejscu”.
Obecnie dokładność prototypów jest szacowana na
95%, więc na wypadek zawodności układu
sterowania powinny mieć hamulec bezpieczeństwa.
W jednym z nich wyprodukowanych przez Toyotę
hamulec załącza się po nadęciu policzka.
Wózek inwalidzki, opracowany przez naukowców z
Instytutu Technologii Federalnej w Lozannie, oferuje
oprogramowanie, które wykonuje proste polecenia
jak "idź w lewo" i bada obszar manewrowania.
Łączy kontrolę mózgową ze sztuczną inteligencją.

Oprogramowanie odgaduje zamiar kierującego.
Myśląc o przesunięciu lewą ręką sprawia, że wózek
skręca w lewo. Pojazd wyposażony jest w dwie
kamery internetowe, które pomagają wykryć
przeszkody i uniknąć ich. Interfejs posiada 16
elektrod monitorujących aktywność mózgową
użytkownika. Jeśli kierujący pojazdem chcą zbliżyć
się do obiektu, zamiast poruszać się wokół niego,
mogą wydać polecenie obejścia. Wózek zatrzyma się
tuż przed obiektem [11] .
− umożliwić osobie sparaliżowanej pionową postawę
ciała w egzoszkielecie
Egzoszkielety to szkielety zewnętrzne, zakładane na
użytkownika na podobieństwo kombinezonu.
Posiadają autonomiczne zasilanie oraz wspomaganie
pracy mięśni człowieka (również: niesprawnych lub
osłabionych). To metalowo-plastikowa konstrukcja
wyposażona w różne formy efektorów (najczęściej
siłowników
hydraulicznych
lub
silników
elektrycznych), wprawiana w ruch, współdziałając
z zamiarem ruchu użytkownika (operatora, pilota
egzoszkieletu). Zamiar ruchu odczytywany jest
zarówno z czujników elektromiograficznych na
skórze
użytkownika,
jak
i
czujników
żyroskopowych, przyśpieszenia, mierzących siły
nacisku na podłoże, kąty zgięcia w stawach oraz inne
parametry, z zachowaniem przez system sterujący
zaprogramowanych wcześniej naturalnych (lub
zbliżonych do naturalnych) wzorców ruchu
użytkownika, płynności jego ruchów oraz
bezpieczeństwa całego współdziałającego układu
człowiek-egzoszkielet.
Sposób sterowania egzoszkieletem na przykładzie
HAL 5 za pomocą komputera sterującego
z bezprzewodowym systemem komunikacyjnym
obejmuje:
a) dwa podsystemy kontrolne- pierwszy odbierający
sygnały z mózgu do mięśni kieruje
wspomaganiem chodu i wstawania, drugi
zapewnia wzorzec chodu właściwy dla pacjenta,
b) dwa podsystemy czujników: pierwszy obejmuje
czujniki kąta zgięcia stawów kończyn, drugi
obejmuje
mocowanie
czujników
bioelektrycznych do skóry monitorujących
impulsy nerwowe z mózgu do mięśni [8].
Konstruowanie egzoszkieletów otwiera nowe
perspektywy nie tylko w medycynie. Możliwość
skorzystania z kombinezonu pozwala utrzymać
postawę pionową, przemieszczać się na „własnych
nogach” i pokonywać nierówności terenu, do

13

Ewa Tomaszewska, Mariusz Karczmarek, Dariusz Mikołajewski Interfejs mózg-komputer jako moduł mechatroniczny
których można zaliczyć chodzenie po schodach.
Zmniejsza ilość ograniczeń urbanistycznych, na jakie
korzystający z egzoszkieletów są narażeni na co
dzień
− zapewnić duży komfort życia w inteligentnym domu
Systemy inteligentnego domu (ang. smart home) są
uważane za dobrą alternatywę (w przypadku osób
w podeszłym wieku) lub rozwiązanie uzupełniające
(w przypadkach cięższych schorzeń, również
neurologicznych) dla tradycyjnych form opieki,
zarówno domowej jak i zinstytucjonalizowanej
W zależności od potrzeb mogą one uwzględniać
następujące ułatwienia sterowania:
a) specjalnymi pilotami zawierającymi sterowniki
bezprzewodowe,
b) oddechem,
c) ruchem oczu lub powiek,
d) mobilną płaszczyzną zamontowaną na wózku,
która umożliwi wyłączenie światła, klimatyzacji,
ogrzewania, kuchni, zrobienia zakupów czy
sterowanie systemem audiowizualnym [8].
Funkcje
inteligentnego
domu
mogą
być
indywidualnie konfigurowane, podobnie jak
sterowniki i zakresy uprawnień (np. do zmian
w systemie) poszczególnych członków rodziny, co
może zwiększać bezpieczeństwo np. dzieci.
− monitorować stan zdrowia i funkcjonowania
organizmu poprzez inteligentne ubrania i pieluchy,
System inteligentnego ubrania (ang. i-wear),
zarówno w formie:
a) bielizny czy piżam (przede wszystkim dla
pacjentów leżących), wyposażonych przede
wszystkim w czujniki systemów telemedycznych
wchodzących w skład dwóch zasadniczych
podsystemów:
monitorowania
parametrów
życiowych, oraz alarmowania,
b) inteligentnych pieluch, które opracowano
i wyprodukowano na Uniwersytecie w Tokio
z materiału
ekologicznego,
wyposażone
w czujnik do wykrywania zmiany wilgotności,
temperatury i ciśnienia. Zbiera informacje, które
są przesyłane do urządzenia za pośrednictwem
połączenia bezprzewodowego,
c) koszulek z wbudowanym monitorem i osprzętem
elektrycznym, który przypuszczalnie odczytuje
wyniki z nanowłókien stosowanych w produkcji
koszuli. Ruch użytkownika, podnosi rytm bicia
serca i zwiększa częstość oddechów. Informacje
te rejestrują włókna i przekazują je do monitora,

d) bluz i kurtek (do użytku podczas spacerów),
wyposażonych
w
czujniki
systemów
telemedycznych oraz systemy identyfikacji,
komunikacji
i
geolokalizacji
(również
w przypadku pacjentów z zaburzeniami pamięci
itp.),
− umożliwić gry i zabawy edukacyjne,
MindWave firmy NeuroSky był pierwszym
urządzeniem EEG przeznaczonym na rynek
konsumencki. Mierzy ono częstotliwości fal
mózgowych z naukową dokładnością w miejscu na
czole nazywanym punktem FP1. Sygnały te są
analizowane przez algorytm matematyczny, w celu
identyfikacji stanów umysłu takich jak relaksacja,
uwaga
czy
mruganie
oczami.
Poniżej
przedstawiono obrazy z aplikacji Jack’s Adventure
(rys.25) i Mind Hunter, które pełniąc funkcję gier
komputerowych
pozwalaja
wyćwiczyć
koncentrację.
System g.BCIsys - g.tec zaczął się rozwijać 20 lat
temu i obecnie dostarcza kompletnych systemów
badawczo-rozwojowych opartych o środowisko
programistyczne MATLAB w zakresie sprzętu
i oprogramowania tych elementów, które są
niezbędne do pozyskiwania danych w czasie
rzeczywistym i późniejszej ich analizy na potrzeby
neurofeedback’u.
Dysponuje
pakietem
oprogramowania pod SIMULINK, z którego
można odczytać bezpośrednio dane pokazujące
aktywność bioelektryczną mózgu i w czasie
rzeczywistym wprowadzić do wizualizacji. Dane
można przechować i zarchiwizować. Istnieje
możliwość skorzystania ze standardowych,
gotowych bloków programowych jak i możliwość
napisania własnych programów wykorzystanych
do ekstrakcji i klasyfikacji niezbędnych
parametrów [12].
Dostarczenie dodatkowych informacji zwrotnych
w czasie rzeczywistym może zwiększyć
plastyczność
kory
mózgowej.
Poprawa
funkcjonalności mózgu umożliwi podłączenie
robota rehabilitacyjnego na zasadzie połączenia
równoległego. Uzyska się dotykowe informacje
zwrotne dla użytkownika on-line.
− przywrócić prawidłowe funkcje uszkodzonym
narządom
(z
wykorzystaniem
implantów
i neuroprotez)
Sygnały nie muszą być dostarczane bezpośrednio
do mózgu lub pochodzić bezposrednio z mózgu

14

Studia i Materiały Informatyki Stosowanej, Tom 10, Nr 2, 208
str. 11-16

(centralnego układu nerwowego), lecz mogą
pochodzić np. z nerwów obwodowych.
Sztuczne ucho jest chirurgicznie wszczepionym
implantem ślimaka, który może pomóc odzyskać
słuch osobie głuchej. Nie wzmacnia on słuchu, ale
działa przez bezpośrednią stymulację nerwów
słuchowych, prowadzących do mózgu [20].
Sztuczne oko to implant siatkówki, układ
mikroelektroniczny wszczepiany w gałkę oczną
i połączony z kamerą zamocowaną w okularach
pacjenta, umożliwiający odczytywanie sygnałów
pochodzacych z kamery przez mózg, a mający
przywrócić zdolności widzenia.
Protezy kończyn to urządzenia zainstalowane na
ciele pacjentów po urazach i amputacjach,
u których część mięśni i nerwów obwodowych
zachowała sprawność. Zwykle stosuje się
sterowanie protezą przy pomocy impulsów
pochodzących
z
odpowiednich
mięśni.
W przypadku użycia do tego celu fal
pochodzących bezpośrednio z mózgu mamy do
czynienia z najczystszym interfejsem mózgkomputer.
Rozwiązaniem
pośrednim
jest
wykorzystanie sygnału z BCI do stymulacji
zachowanych funkcji naturalnych kończyn (np.
w przypadku uszkodzenia nerwów obwodowych).
Pomimo wielu dotychczasowych rozwiązań,
wprowadzonych do użytku m. in. w USA, badania
w tym zakresie są wciąż prowadzone.
Neuroprotetyka
pomocna
jest
również
w przypadku budowy protez kończyn u pacjentów
po urazach i amputacjach, u których część mięśni
i nerwów zachowała sprawność.
Osiągnięcia naukowców umożliwiają takie
sterowanie protezą przy pomocy impulsów wprost
z mózgu, by umożliwić pacjentom jak największą
sprawność ruchową (np. sztuczna dłoń potrafi się
otwierać i zamykać, co umożliwia przenoszenie
przedmiotów) [9].
5. Wnioski
Interfejsy BCI spełniają wszystkie wymagania modułów
jako zbiór elementów, wydzielony konstrukcyjnie i
funkcjonalnie z obiektu, przeznaczonym do realizacji
określonego zadania. Odbierają sygnały że środowiska
roboczego- kory mózgowej lub innego elementu ciała
ludzkiego, przetwarzają je, interpretują we własnym
procesorze i reagują na nie przy pomocy aktuatorów

działając w sposób zgodny z celem użytkowania na
środowisko.
Interfejs mózg-komputer to moduł mechatroniczny, który
można stosować do bezprzewodowego sterowania
urządzeniami mechatronicznymi zarówno dla populacji
osób zdrowych jak i niepełnosprawnych. BCI stają się coraz
bardziej powszechne. Mogą spełniać różne funkcje od
zastąpienia myszy czy klawiatury po sterowanie
urządzeniami inteligentnego domu. Interdyscyplinarność
mechatroniki i modułowe wykorzystanie BCI to podstawa
do skonstruowania urządzeń, dzięki którym człowiek będzie
mógł odzyskać sprawność ruchową i utracone funkcje
układu nerwowego [9, 10].
Literatura
1. Bochenek A., Reicher M. Anatomia człowieka. T.
IV.
Wyd.
V.
Wydawnictwo
Lekarskie
PZWL,Warszawa 2004.
2. Broniec-Wójcik A. Zastosowanie wybranych
epizodów elektroencefalograficznych jako sygnału
sterującego w interfejsie człowiek maszyna, AGH
Kraków, 2013.
3. Zapała D. Ilościowa analiza sygnału EEG.
Zastosowanie badawcze i diagnostyczne. Katedra
Psychologii
Eksperymentalnej,
Katolicki
Uniwersytet Lubelski, 2004.
4. Kołodziej M., Makowski A. Wybrane problemy
przetwarzania, analizy i klasyfikacji sygnału EEG na
użytek interfejsu mózg-komputer. Politechnika
Warszawska 2010.
5. Tomaszewska E. Analiza porównawcza interfejsów
mózg-komputer i możliwości ich wykorzystania jako
modułów mechatronicznych, praca magisterska pod
kier. prof. dr hab. Mariusza Kaczmarka, UKW,
Bydgoszcz 2014.
6. Mikołajewski E., Mikołajewski D. Interfejsy mózgkomputer – zastosowania cywilne i wojskowe,
Kwartalnik Bellona 2011; 2:127.
7. Gawrysiak M. Mechatronika i projektowanie
mechatroniczne.
Wprowadzenie.
Politechnika
Białostocka, 1997.
8. Mikołajewski
E.,
Mikołajewski
D.,
Neurorehabilitacja
XXI
wieku.
Techniki
teleinformatyczne, Impuls, Kraków 2011.
9. Mikołajewski E., Mikołajewski D. Interfejsy mózgkomputer
jako
rozwiązania
dla
osób
niepełnosprawnych z uszkodzeniami układu

15

Ewa Tomaszewska, Mariusz Karczmarek, Dariusz Mikołajewski Interfejs mózg-komputer jako moduł mechatroniczny
nerwowego,
Niepełnosprawność-zagadnienia,
problemy, rozwiązania. Nr III/2012(4).
10. Piętak A. Mechatronika-wprowadzenie I pojęcia
podstawowe, UWM, Olsztyn 2009.

16

